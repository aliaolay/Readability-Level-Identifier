6
 nagsimula ang istorya nang gumapang ang langgam sa isang nalaglag na dahon. sa biglang hihip ng hanging malakas, natangay ang dahon sa papawirin. dahil nanatili sa dahon ang langgam, napasubo itong maglakbay nang hindi sinasadya. maraming tanawin at panganib ang pinagdaanan ng langgam, pero sa kabuuan, naging kasiya-siya ang paglalakbay nito hindi lamang sa papawirin kundi maging sa dagat at lupa. sundan ang paglipad ng langgam upang makita ang mga bagay na makatutulong sa paglawak ng kaalaman ng bata sa kanyang paligid. bagaman walang teksto, tiyak na kagigiliwan ng mambabasa ang librong ito dahil sa makahulugan at makulay na mga larawan.