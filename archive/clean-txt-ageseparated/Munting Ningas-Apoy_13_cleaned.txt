13
 ito si munting ningas-apoy. masdan ang kanyang kulay - kung minsa'y pula, kung minsa'y dilaw, kung minsa'y kahel, kung minsa'y asul. tingnan ang kanyang galaw. minsan ay gumagapang. minsan ay lumulundag. at minsan ay sumasayaw. nakaaakit si munting ningas-apoy pero, teka! huwag siyang hihipuin at baka mapaso. kahit malit si munting ningas-apoy ay matindi ang kanyang init. ano ang sabi mo, mukhang kilala mo si munting ningas-apoy pero di mo matandaan kung saan siya galing? tama! kilala mo si munting ningas-apoy dahil madalas mo siyang makita. at marami siyang maaaring pagmulan, gaya nitong palito ng posporo. hayan, ikiniskis ng mama ang palito ng posporo. ngayon, nakikita mo ba si munting ningas-apoy? lumalabas si munting ningas-apoy sa posporo dahil may posporus. ito na kapag kinikiskis ay sumisindi. samakatuwid, lahat ng bagay na sumisindi o nagliliyab () gaya ng gas, gasolina, petrolyo, pulbura, papel, kahoy at iba pa, ay maaaring pagmulan ni munting ningas-apoy. alam mo bang may isang bagay na napakahalaga sa buhay ni munting ningas-apoy? ito'y walang iba kundi si oksiheno (). kung wala si oksiheno, hindi mabubuhay si munting ningas-apoy. samantala, sa tulong ni oksiheno, si munting ningas-apoy ay lalong lumalakas at lumiliksi. at mas madali siyang lumaki. kapag malakas at maliksi si munting ningas-apoy, dumarami ang kanyang pakinabang. maaari siyang panghinang o pampakulo ng likido at kemikal sa mga planta at laboratoryo. kapag siya nama'y lumalaki, mas nagiging mabigat din ang kanyang mga trabaho. halimbawa ang pagtunaw sa matitigas na metal gaya ng bakal, tanso, pilak at tingga o kaya'y panluto ng goma, silika (silica) para sa salamin, at mga sangkap ng niyog sa paglikha ng sabon. nagulat ka dahil kayang gawin itong lahat ni munting ningas-apoy? hindi ito dapat pagtakhan sapagkat may pinagmanahan siya. alam mo bang ginulat ng mga ninuno ni munting ningas-apoy ang ating mga ninuno nang madiskubre sila mula sa bato at kahoy? noong araw, walang gamit na apoy ang ating mga ninuno. hanggang minsan, habang pinagpipingki ng ating lolo ang dalawang batong-buhay, may diklap na biglang lumitaw. ito ang lolo ni munting ningas-apoy. minsan naman, habang kinikiskis ng ating lola ang dalawang tuyong patpat ay unti-unti itong uminit at umusok ang marikit na ningas na resulta nito ay ang lola ni munting ningas-apoy mula noon, ang lolo't lola ni munting ningas-apo ay naging katulong ng ating mya ninuno sa iba't ibang gawain at kabuhayan. sila ang nagluto ng kanilang pagkain. tinanglawan nila ang gabi at madidilim na gubat at yungib. pampainit sila kung malamig at sandata sa mababangis na hayop. pansunog sila sa mga sukal para may pagtamnan ng palay at gulay. di naglaon, itinuloy ng mga magulang ni munting ningas-apoy ang gawain ng kanyang lolo't lola. ang nanay ni munting ningas-apoy ay pansindi ng gasera, sulo at kandila. ginagamit na pansindi ng kalan at pansiga ng basura. ginagamit sa paglilitson at pag-ihaw ginagamit sa pagkukulot at pagpaplantsa. samantala, ang tatay ni munting ningas-apoy ay ginagamit sa pagpapaandar ng tren ginagamit din sa pagpapatakbo ng bapor at pagpapalipad ng eroplano. kaya naman, kahit na malit, dapat pasalamatan si munting ningas-apoy. kundi sa kanya at sa mga kamag-anak di natin mararanasan ang ginhawang ginagawa nila para sa atin.