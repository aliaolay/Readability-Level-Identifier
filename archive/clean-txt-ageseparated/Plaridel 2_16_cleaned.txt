16
 kilala ang bulakan bilang lalawigan ng mga makata at manunulat. sa baryo ng kupang sa bulakan, bulakan isinilang si marcelo h. del pilar noong agosto 30, 1850. bunso siya sa siyam na magkakapatid. ang mga magulang niya ay sina julian del pilar at blasa gatmaitan. isang makata ang kaniyang ama. kaya nang isilang si marcelo, binuhat niya nito at sinabing "magiging makata rin siyang tulad ko." bukod sa pagiging makata, tatlong lit na naging alkalde ng bulakan ang kaniyang ama. dahil sa matapat a paglilingkod nito, nahirang siyang gobernador ng probinsiya. parehong maykaya ang mga magulang ni marcelo. malawak ang palayan at tubuhan ng mga del pilar sa bulakan. mayroon din silang ilang palaisdaan at isang kabyawan, sinasabing ang pamilya ng kaniyang ina ay kabilang sa mataas a angkan ng mga katutubo noong bago pa dumating sa filipinas ang mga espanyol. pinatutunayan ito ng salitang "gat" na kakabit sa apelyido ng ina ni marcelo. hilario ang dating apelyido ng mga del pilar pero noong 1849, iniutos ni gobernador-heneral claveria ang pagpapalit ng apelyido sa mga fili-pino. dahil dito, ikinabit nila ang pangalang del pilar sa hilario. unang nag-aral ng katon si marcelo sa isang maestrong nagngangalang g. flores. pagkaraan, magpatuloy siya ng pag-aaral sa colegio de san jose. mahilig talagang makipagtalo si marcelo kaya pumasok siya sä unibersidad ng santo tomas upang mag-aral ng abogasya. noong 1880, naging isa siyang ganap na abogado. marami siyang libangan kahit noong bata pa. mahilig siya sa palasan, isang larong katulad ng arnis. malaki rin ang interes niya sa musika. hinangaan siya sa pagtugtog ng biyolin, piyano at plawta. kung buwan ng mayo sa bulakan, nagdaraos sila ng flores de mayo. sa ganitong mga okasyon, maraming dalaga ang kaniyang inaaliw sa pagtugtog ng biyolin. dahil sa mahusay tumugtog ng gitara at may maganda rin namang boses, lagi siyang kasama ng kaniyang mga kaibigan sa panghaharana. pero higit siyang hinangaan sa pagtatalumpati at pagtula. isa sa masugid niyang tagahanga ang kaniyang pinsang si marciana del pilar. dahil dito, madaling napasagot ni marcelo si tsanay, ang palayaw ni marciana. ikinasal sila noong pebrero 1887 sa simbahan ng tundo. pito ang kanilang naging anak pero lima ang namatay dahil sa sakit. tanging si sofia at anita lamang ang nabuhay. dahil nasa ilalim ng espanya ang filipinas, ang mga prayleng espanyol ang siyang nakapangyayari noon sa mga mamamayan. kinalakal ng mga prayle ang relihiyon at pinaniwalang "*mapalad ang naghihirap dahil sila ang magmamana ng langit" ipinagbawal nila ang pagtuturo ng wikang espanyol sa mga filipino upang manatiling mangmang, kimi, mapamahiin at takot ang mga ito. maagang nakita ni del pilar ang mga problemang ito. minsan, nag-anak sa binyag si del pilar sa simbahan ng san miguel sa maynila. mahal ang singil ng prayle sa binyag. pinigil ni marcelo ang mga magulang ng bata sa pagbabayad. "ano tayo?" sabi ni marcelo. "kung ang lahat ay para •sa mahihirap, bakit lubhang napakamahal ng bayad sa pagiging kristiyano?" sinigawan ng prayle si marcelo upang tumahimik. sinigawan din niya ang prayle. mabilis na nagpatawag ng mga guwardiya sibil ang prayle. hinuli si marcelo at ikinulong sa loob ng walong taon. sa bilangguan, lalong luminaw kay marcelo ang pangangailangang mamulat ang mga filipino sa tunay na dahilan ng kanilang kahirapan. nang makalaya, sinimulan niya ang pangangampanya upang imulat ang isip ng kaniyang mga kababayan. lalong pinag-ibayo ni del pilar ang pangangampanya. nilibot niya ang mga bayan ng bulakan. ipinaliwanag niya sa mga tao ang pagmamahal sa bayan, pagsisikap, at pag-asa sa sarili. nagtatag siya ng isang grupo ng mga kabataang makabayan a binubuo nina sotero laurel, jose ner, carlos gatmaitan at liberato manuel. nagkaroon sila ng mga pulong at pag-aaral tungkol sa kalagayan ng bayan. nagpalitan sila ng mga babasahing tumatalakay sa suliranin ng mga filipino. minsan, isang prayle ang nakasagutan ni del pilar sa isang pagtitipon. "ilan ang santo sa espanya?" tanong ni del pilar. "marami!" pagyayabang ng prayle. "sa filipinas, milagroso ang mga santo," sabi ni del pilar na nakatawa at parang nakakaloko. "sa espanya rin!" ayaw patalo ng prayle. "milagroso ba ang mga prayle roon, gaya rito?" tanong ni del pilar. nagtawanan ang mga tao dahil laganap noon ang mga usapan sa mga babaeng binubuntis ng mga prayle. marami rin noong bulong-bulungan tungkol sa pangangamkam ng prayle sa pera ng simbahan. magandang halimbawa nito ang lihim na buhay ni padre damaso sa noli me tangere ni rizal, gayundin ang karikaturang fray botod ni graciano lopez-jaena. nang mapahiya, mabilis na umalis ang prayle para ipahuli siya sa guwardiya sibil. agad namang nakaalis si del pilar. ang husay ni del pilar sa pananagalog ay isang bagay na ikinaiba niya sa ibang propagandista. kahit anong pagtitipon ay ginamit niya upang gisingin ang damdamin ng bayan. nagtalumpati siya sa mga pista, pagdiriwang, at maging sa mga lamayan. sa lamayan, tinuligsa niya ang mga espanyol sa pamamagitan ng duplo, isang uri ng bigkasang madalas laruin kung may patay. madalas din siyang magtalumpati sa mga sabungan. itinuring niya ang sabungan bilang "altar ng kalayaan." sa sabungan muntik nang mapahamak si del pilar. minsan, may itatanghal na dula sa sabungan ng san nicolas. nasa huling upuan si marcelo. wala nang upuan nang dumating ang ilang prayle. nang walang tumayo upang maghandog sa kanila ng upuan, nagsalita nang masama ang mga prayle tungkol sa mga filipino. nagalit si del pilar. hinablot niya ang isang silya at ihahambalos sana nito sa mga prayle kung hindi sila nakasigaw. "'barilin ang erehe!" utos nila sa guwardiya sibil. "sige, nang magkamatayan tayo," hamon ni marcelo. biglang tumayo ang mga manonood a filipino at handang tumulong kay del pilar. pinayapa ng mga kababayan ni del pilar at binalaan nila ang mga espanyol. napayapa ang kaguluhan at natuloy din ang palabas. noong 1882, itinatag ni del pilar ang pahayagang diariong tagalog. nakasulat sa espanyol at tagalog ang mga sipi nito at si marcelo ang patnugot ng dahong tagalog. sumulat siya rito ng artikulo. tungkol sa pang-aabuso ng mga prayle. ibinunyag niya ang pangangalakal ng prayle sa relihiyon pati na ang panloloko nila sa mga tao. marami ang napahalakhak nang mabasa ang mga pagbubunyag ni marcelo. ngunit marami rin ang natakot dahil alam nilang tiyak na gagantihan sila ng mga prayle. hindi nagtagal, natigil ang diariong tagalog dahil sa kakulangan ng pondo. itinatag din niya ang kapisanang caja de jesus, maria y jose. nangilak sila ng salaping paustos sa pag-aaral ng mga batang mahihirap. para sa kaniya, mahalaga ang edukasyon sapagkat ang mga mamamayang di nakapag-aral ay madaling lokohin at pagsamantalahan. kasama rin sa kilusan ng mga kabesa de malolos si del pilar noong 1885. tinutulan ng mga kabesa ang pagbabago ng talaan ng mga mamamayan ayon sa talaan ng kura dahil kung magkakagayon, magkakamal ng salapi ang mga prayle. dahil sa ipinakitang pagkakaisa ng mga kabesa, napilitan ang gobernador ng bulakan na bawiin ang utos. sumulat din si del pilar ng maraming manipesto at kahilingan. iniharap nila ito sa gobernador-heneral at an iba ay ipinadala sa reyna (reina regente) ng espanya noong 1887 at 1888. noong marso 1, 1888, sumama siya sa isang demonstrason sa maynila. kabilang dito ang maraming gobernadorsilyo, kabesa de barangay, at mga pinuno ng pamahalaan. pumarada sila sa mga daan ng maynila at hiniling nila kay gobernador-heneral emilio terrero na palayasin ang mga prayle sa filipinas. ayon kay manuel diaz gomez, gobernador ng bulakan, kasama rin si marcelo sa mga lihim na kilusan sa bulakan laban sa mga prayle. laganap ang kilusan sa maraming bayan sa bulakan. ipinaratang din sa kaniya ang pagsasalin ng noli me tangere. siya rin daw ang sumulat ng mga mapanghimagsik na polyeto tulad ng dudas (mga alinlangan) at viva espana, viva el rey, viva el ejercito, fuera con fraile (mabuhay ang espanya, mabuhay ang hari, mabuhay ang hukbo, mamatay ang prayle). siya rin daw ang sumulat ng mga polyetong nagbunyag sa mga "'milagrong" nagaganap sa mga mongha sa kumbento ng santa clara. dahil sa pagkalat ng mga polyetong ipinalalagay na isinulat niya, lalong nagalit ang mga prayle at mga opisyal na espanyol kay del pilar. nilakad nilang ipatapon siya sa ibang bansa. ngunit bago bumaba ang utos, nalaman agad ion: ni del pilar. mabilis na naghanda si del pilar. nakipagkita siya kina rafael enriquez at pedro serrano laktaw at gumawa sila ng maraming polyeto ng isinaayos na pasyon at katekismo. tinawag nila itong dasalan at toksohan. patuksong tinutuligsa nito ang mga prayle. matagal na nilang balak ion ngunit noon lamang paalis na si marcelo saka nila natupad. ganito ang pambungad na dasal sa polyeto, ang "amain namin amain namin, sumasakumbento ka, sumpain' ang nalan mo, malayo sa amin ang kasakiman mo, kitlin ang leeg mo, dito sa lupa para nang sa langit. isauli mo sa amin ngayon ang aming kaning yong inaraw-araw at patawarin mo kami sa iyong pag-atungal para nang pagtawa mo kung kami ay iyong nakukuwartahan. at huwag mo kaming ipahintulot sa manunukso at iadya mo kami sa masasama mong dila. amen. kinabukasan, inihatid si del pilar sa pantalan nina mariano crisostomo at gregorio santillan at palihim na sumakay ng barko. pagkaraan ng dalawang araw at saka bumaba ang hatol na ipatapon si del pilar sa ibang bayan. pero nang mga sandaling ion, nakaalis na sa filipinas ang barkong sinasakyan niya. dumating si del pilar sa espanya noong disyembre 31, 1888. nagkasundo ang mga propagandistang filipino na maglathala ng pahayagan para ipaglaban ang karapatan ng mga filipino. tinawag nila itong la solidaridad at tuwing ikalawang linggo ang labas. si graciano lopez jaena ang unang patnugot nito ngunit hindi nagtagal, pinalitan siya ni del pilar. maraming kahilingan ang mga propagandista para sa mga filipino. nais milang gawing lalawigan ng espanya ang filipinas upang ang mga filipino ay magkaroon ng mga karapatang kapantay ng mga espanyol. hiniling din nila ang pagtuturo ng wikang espanyol sa mga filipino at ang pagbabawal sa lahat ng di-makataong parusa sa mga bilangguan at tribunal ng hukuman. iginit din nila ang pagkakaroon ng pagbabago sa pamahalaan at pagtatayo ng mga bangkong pansakahan. bilang tugon sa kahilingan ng mga propagandista, pinagtibay ang batas maura noong 1893 na bumabago sa mga pamahalaang munisipal. iniutos din ng hari ang sapilitang pagtuturo ng espanyol. ngunit hindi naipatupad ang mga batas na ito dahil na rin sa kapangyarihan ng mga prayle sa filipinas. walang pagkakaisa ang mga propagandistang filipino. isang halimbawa nito ang pagkakagalit nina rizal at del pilar. ayon kay del pilar, gusto ng pangkat ni eduardo lete na magtayo ng bagong samahan ang mga propagandista. sabi ni lete, sang-ayon daw si rizal sa balak na ito. sa palagay naman ni del pilar, hindi na nila kailangan ang isa pang samahan. dahil sa pamimilit ni lete, nagkasundo silang maghalalan para sa lider ng bagong samahan. mahigpit na naglaban sina rizal at del pilar sa pagka-pangulo. tatlo silang pinagbotohan ngunit walang nakakuha ng mayorya. kinabukasan, inutusan a lamang ni marcelo si mariano ponce na katawanin siya. nang wala na namang nakakuha sa boto ng mayorya, biglang tumayo si rizal at nagbantang aalis ng espanya. agad pinakiusapan ni ponce ang mga bumoto kay del pilar na si rizal na ang iboto upang hindi masira ang pagkakaisa nila. nagkaroon uli ng botohan at nanalo si rizal. ngunit sa araw ng panunumpa, sinabi ni rizal na dapat ay nagbitiw agad si del pilar sa pagiging kandidato sapagkat kung matatalo, magiging kahiya-hiya si rizal sa filipinas. pagkaraan ng ilang linggo, umalis din si rizal sa espanya. si del pilar ang pumalit sa iniwan niyang puwesto. musmos pa ang dalawang anak ni del pilar nang umalis siya patungong espanya. si sofia ay siyam na taon pa lamang noon samantalang ang bunsong si anita ay isang taon at apat na buwan pa lamang. halos-hindi nagkausap si del pilar at ang asawa niya bago siya tumulak sa espanya. hindi niya nasabi rito ang kaniyang mga balak dahil siguradong mag-aalala lamang nang husto si tsanay. ibinilin a lamang niya ang kaniyang pamilya sa mga kaibigan niya. bago umalis si del pilar, ipinagtapat niya sa kaibigan niyang si mariano crisostomo ang kaniyang alalahanin. "sawimpalad ang asawa ko at mga anak." sabi ni del pilar, "ni hindi ko sila mabigyan ng kaligayahan at kapayapaan. ngunit higit ang aking kasawian dahil karamay nilang naghihirap ang ating mga kababayan." si tsanay ang bumuhay sa dalawa nilang anak. tinis nito ang hirap maipagpatuloy lamang ng asawa ang pakikibaka sa espanya para sa mga filipino. minsan, narinig ng kaniyang anak ang kuwento tungkol sa hirap ng buhay ng ama sa espanya. dali-daling kinuha ni anita ang alkansiya. binasag niya ito at ipinadala sa ama ang naipong piso. naluha si marcelo nang tanggapin ang sulat ni tsanay kalakip ang piso ni anita. isang sakripisyo kay del pilar ang tumira sa espanya. walang maipadalang pera sa kaniya ang kaniyang pamilya. hindi rin siya matustusan ng mga kaibigang propagandista sa espanya. may mga araw na napipilitan siyang makikain sa mga kaibigang filipino. kung taglamig, namumulot siya ng mga upos ng sigarilyo sa mga kalsada sa madrid bunga nito, mabilis na nanghina si marcelo at nagkasakit. kasabay ng panghihina ni marcelo, nanlupaypay rin ang kilusang propaganda. bukod sa kawalan ng pagkakaisa, naging suliranin pa ang kakapusan sa pondo. ang salaping panustos sa la solidaridad ay ambag ng mga filipinong bumabasa nito sa maynila. ngunit di naglaon, ipinagbawal ng mga espanyol ang pagpasok ng la solidaridad sa filipinas dahil dito, mabilis na nanghina ang pagtataguyod ng mga filipino sa mga propagandista. bigo ang kilusang propaganda sapagkat walang nagawang pagbabago ang espanya sa kalagayan ng filipinas. bukod rito, nagtatag din ang mga prayle ng pahayagan upang labanan ang mga propagandista. bumayad sila ng mga manunulat na tulad ni wenceslao retana at naglathala ng pahayagang la politica de españa en filipinas upang batikusin ang mga filipino. nagbago ang paniniwala ni del pilar tungkol sa paghinging reporma sa pamahalaang espanya. nakita niyang kailangang mag-alsa ang mga filipino laban sa espanya upang lumaya. binalak niyang magpunta sa hong kong upang doon balakin ang pag-aalsa. dabil sa matinding pangungulila at pagkabigo, nais niyang bumalik agad sa filipinas upang muling makita ang kaniyang mag-anak at kababayan. pero patuloy na lumala ang kaniyang sakit. sa tulong ni mariano ponce, umupa siya ng bahay sa barcelona upang doon magpagaling. lalo lamang lumala ang kaniyang sakit. halos gumapang na lamang siya sa pagpanhik at pagpanaog sa tinutuluyang bahay. dinala siya ni ponce sa sala de santo tomas, isang ospital na pampubliko. di nagtagal, nalagutan siya ng hininga noong hulyo i, 1896. sa isang hiram na kabaong inilagay ang kaniyang bangkay. inilibing siya sa sementaryo ng mahihirap sa tabing-dagat sa barcelona at pagkaraan ng dalawampung taon saka ibinalik ang kaniyang mga buto sa filipinas. ilan buwan pagkamatay ni del pilar, nag-alsa ang mga katipunero at sumiklab ang rebolusyon sa filipinas. lumaya ang filipinas mula sa espanya. natupad rin ang matagal nang pangarap ni del pilar sa kaniyang mga kababayan.