7
 madalas ilarawan ang babaeng pilipina na mahina, mahinhin at "di-makabasag-pinggan." lalo na noong bago magkadigma, ang mga babae ay laging inihahambing kay maria clara. marami ang hindi nakaunawa kay rizal nang likhain niya si maria clara. kaya tuwing ilalarawan ang babaeng pilipina, laging idinidiin ang kanyang kahinaan. ano ang tunay na larawan ng ating kababaihan? noon pa mang unang panahon, ang mga baba ay may mahalagang papel na sa lipunan. *kalahok na sila sa paggawa at katuwang ng mga lalaki sa bukid, dagat at tahanan. may karapatan silang magkaroon ng ari-arian. maaari din silang maging pinuno ng tribu tulad ng maalamat na istorya ni prinsesa urduja. lumitaw lamang noong panahon ng mga espanyol ang mga babaeng katulad ni maria clara. pero may mga pilipina ring tumutol na maging dekorasyon lamang sa bahay. magandang halimbawa ang bantog na kababaihan sa malolos. lumaban ang 20 dalaga ng malolos laban sa kura paroko nang ayaw nitong pumayag na buksan ang isang panggabing paaralan para sa mga babae. nagpetisyon sila at tumutol sa gusto ng prayle. "lakambini" ang sagisag ni gregoria de jesus nang sumapi siya sa katipunan. kasama siya ng mga katipunera sa pagsayaw at pag-awit sa balkon habang sa loob ng bahay ay nagpupulong ang mga pinuno ng katipunan. ginaga wa nila ito upang di mahalata ng mga nagdaraan ang pulong na ginagawa. di agad natuklasan ng mga espanyol ang katipunan. isa sa mga unang babaeng kasapi sa katipunan, si marina dizon ay tumulong sa kilusan bilang tagapagtago at tagapaghatid ng mga dokumento , isang araw, natiktikan siya ng mga guwardiya sibil at hinabol si marina hanggang sa tutuban. pagdating sa estasyon ng tren, nagtago siya sa isang lumang palikuran at saka sinunog ang dalang listahan ng mgo kasapi sa katipunan. sa' ilocos, ipinasiya ni gabriela silang na ipagpatuloy ang paglaban sa mga espanyol na pinasimulan ng kanyang yumaong asawa. isa-isa niyang kinausap ang mga dating tauhan ng asawa at muli niyang binuo ang pangkat nito. nagtipon sila ng mga sandata at nilusob ang mga garison at bodega ng bala sa llocos. kinatakutan ng mga prayle si gabriela silang. "ina ng biyak-na-bato" ang itinawag kay trinidad tecson dahil sa ipinakitang katapangan sa pagtatanggol sa daang papasok sa biyak-na-bato. noong 1895 siya naging kasaping katipunan. sumama siya sa pangkat ni heneral llanera at nagsuot ng unipormeng pangmilitar gaya ng mga katipunerong lumusob sa san miguel. labindala wang sagupaan ang kanyang nilahukan. marami pang kababaihan ang tumulong sa himagsikan sa iba't ibang paraan. si agueda esteban ang tagabili ng armas at bala ng mga rebolusyonaryo sa cavite. nagtayo ng isang ospital panghukbo sa panay si nazaria lagos upang tulungan ang mga sugatan. naglingkod si josephine bracken bilang nars sa imus matapos barilin si rizal. marami pang babe ang hindi natakot humawak ng sandata at lumaban sa mga espanyol. sa panay, si teresa magbanua ay kinatakutan ng mga espanyol dahil sa kanyang husay na mamuno sa hukbo ng mga rebolusyonaryo. sa laguna, si agueda kahabagan na kilala sa tawag na "henerala" ang nanguna sa paglusob at pagpapalaya sa bayan ng san pablo. kahit matanda na, nakatulong nang malaki si melchora aquino para sa rebolusyon. inalagaan ni tandang sora ang mga katipunero na nagpunta sa kanyang kubo sa balintawak. ginamot niya ang sugat ng mga ito at ipinanghingi ng damit at gamot ang mga rebolusyonaryo. dahil sa pagtulong sa katipunan, si tandang sora ay ipinatapon ng mga espanyol sa guam. llang ulit nabilanggo ang ina ni rizal dahil sa kung ano-anong bintang ng mga espanyol. pinagtiisan ni donya teodora alonso ang lahat. maraming pagkakataong maaari siyang tumakas ngunit di ito ginawa ni donya lolay. nagdusa ang ina ng bayani lalo na nang masaksihan ang pagkamatay ng anak sa bagumbayan noong disembre 30, 1896. may ilang kababaihan na tumulong sa himagsikan sa pamamagitan ng pag-aabuloy ng salapi. si gliceria de villavicencio ay pilantropo na nagpapadala ng mga gamot, pagkain, at bala sa kampong mga rebolusyonaryo. ibinigay din niya sa mga rebolusyonaryo ang barkong s.s. bulusan para magamit sa pakikipaglaban sa mga espanyol. si pepita tiongson ay di humawak ng baril o gumamot ng mga sugatang kawal. pero siya ay naging inspirasyon ng mga rebolusyonaryo dahil sa isang awit, ang "jocelynang baliwag" na kundiman ng himagsikan. tulad ni tiongson, marami pang ibang kababaihan ang nagtaguyod sa rebolusyong pilipino pero di na naitala sa ating kasaysayan.