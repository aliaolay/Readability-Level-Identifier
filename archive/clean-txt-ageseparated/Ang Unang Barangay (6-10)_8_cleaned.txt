8
 “mga pulo! mga pulo! ligtas na tayo!” sigaw ng ating mga ninuno nang makita nila ang maraming pulo sa pilipinas. sakay sila ng malalaking bangkang pandigma na kung tawagin ay barangay. barangay din ang tawag sa mga nayong itinayo nila malapit sa ilog at baybay ng dagat. barangay din ang tawag ngayon sa mga baryo. itinayo nila ang kanilang bahay malapit sa dagat dahil dito sila umaasa ng pagkain. isda ang madalas na ulam nila. sa dagat sila naglalaba at naliligo at sa ilog kumukuha ng tubig na inumin. sa dagat at ilog din sila naglalakbay. maliliit at layo-layo ang mga unang barangay. sa isang barangay ay may 30 mag-anak lamang. libangan noong araw ang paglalagay ng tato bilang dekorasyon sa kanilang katawan. sa tato rin nalalaman kung ilang ulit nang lumaban sa digmaan ang isang kawal. nagsusuot din sila ng pulseras at hikaw para lalong gumanda ang kanilang ayos. sarisari ang hugis at laki ng mga alahas at kahit lalaki ay nagsusuot nito.  yari sa kahoy at kawayan ang dingding at sahig ng mga bahay sa unang barangay. nakataas sa lupa ang sahig ng mga bahay dahil sa madalas na paglaki ng tubig. karaniwang walang silid at iisang palapag lamang ang mga bahay noong araw. ang silong ay kulungan ng alagang hayop at kadalasan ay taguan ng mga kasangkapan. kanin at isda ang madalas nilang kainin. nangangaso rin sila ng usa at baboy-damo. pero bihira silang kumain ng karné dahil ginagamit nila ito sa mga seremonya. sa pagkain, lagi silang may mga sawsawan gaya ng asin, patis o bagoong. mahilig rin sila sa prutas at gulay. sariwang prutas ang madalas na himagas nila. kung mapupunta kayo sa banawe, makikita ninyo ang hagdan-hagdang bukiring inukit ng mga ifugaw sa bundok upang sakahin. noon pa man, pagsasaka na ang ikinabubuhay ng mga katutubo sa bawat barangay. ang lupa ay pag-aari ng lahat. palay, niyog, tubo, bulak, mga prutas at gulay ang madalas nilang itanim.  ang paggawa ng barko ay isang maunlad na industriya noon pa man, tulad rin ng pagmimina ng ginto at pagtotroso. mahusay gumawa ng barko ang mga katutubo dahil lumaki silang malapit sa tubig at sanay silang maglakbay sa karagatan. ang paglilok ay isa ring matandang hanapbuhay gaya ng paghabi ng kasuotan. ang datu ang pinuno ng isang barangay. katulong niya ang matatanda sa nayon sa paggawa ng mga batas at kautusan. bagaman nagsisilbi rin siya bilang hukom, pinuno ng mga kawal kung may digmaan, at tagapagpatupad ng mga batas, ang datu ay nagsasaka rin at naghahabi ng damit katulad ng karaniwang mamamayan. wala pang malalaking simbahan noong araw. pero naniniwala sila sa mga diyos. bathala ang tawag nila sa lumikha ng tao, hayop, halaman, buwan, araw at bituin. sinasamba rin nila ang araw at ilog. nagdarasal sila sa mga puno at bato dahil naniniwala silang may espiritu ang mga ito. babaylan ang tawag nila sa katutubong pari.  maharlika ang tawag sa karaniwang mamamayan. katulong sila ng datu sa pagtatanim at paggapas sa bukid o paggawa ng bahay. kaiba ang maharlika sa mga alipin. ang mga alipin ay walang kalayaan. ang isang tao ay nagiging alipin kung siya ay nakagawa ng malaking kasalanan, nabihag sa digmaan o di nakabayad sa utang.  maraming pamahiin noong panahong iyon. halimbawa, kapag tumahol ang aso sa gabi, may darating daw na sakuna o may mamamatay. marami ang takot sa aswang at multo kaya nauso rin ang pagtatago ng agimat o anting-anting na panlaban raw sa lahat ng uri ng sandata at pang-iwas sa sakuna. pero pamahiin lang at di toto6 ang mga ito. kahit anong okasyon, mahilig magtipon at magbidahan ang mga kasapi ng barangay. nagsasayawan sila o umaawit ng kundiman. mayroon din silang mga bugtong at tula. aliw na aliw rin ang mga bata sa pakikinig ng mga kuwento at alamat. hanggang ngayon, dala pa rin natin ang pagiging likas na masigla at masayahin. bago pa man dumating ang mga espanyol, dumadayo na rito ang mga tsino, arabe, hindu, at indones upang makipagpalit ng kalakal sa mga maunlad na barangay. naglakbay din ang mga katutubo sa maraming bahagi ng timog-silangang asya. may dala silang mga banga at palayok, nililok na mga alahas, at hinabing tela.