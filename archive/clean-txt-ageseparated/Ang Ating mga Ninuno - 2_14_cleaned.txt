14
 may mga mananaliksik na nagsasabi na noong unang panahon ay magkarugtong ang pilipinas at ang kontinente ng asya. tinatawag nilang "tulay na lupa" ang mga lupang nagdudugtong sa pilipinas at asya. dahil dito, nakadugtong ang luzon sa formosa at tsina. ang palawan ay karugtong naman ng borneo, at ang mindanaw ay karugtong ng celebes at new guinea. mababaw lamang ang tubig sa pagitan ng mga "tulay na lupa” kaya maaaring tawirin ng tao. ngunit paglipas ng panahon ay nagbago ang ayos ng lupa at dagat sa daigdig. dahil sa pagsabog ng mga bulkan at paggalaw ng mga bato sa ilalim ng lupa, maraming lugar ang unti-unting lumubog sa dagat. nagbago rin ang laki at hugis ng mga pulo dahil sa pagpapalit ng klima at paggalaw ng tubig sa dagat. ngayon, wala na ang mga "tulay na lupa," kaya ang buong pilipinas ay naliligid ng dagat. pati ang luzon, bisaya at mindanaw ay nakahiwalay sa isa't isa at naliligid ng dagat. noong araw, walang mga bukid dito sa pilipinas. wala ring makikitang lugar na siksikan ang mga bahay, gusali, kotse at tao. puro gubat, parang at bundok ang paligid. maraming punongkahoy, baging at damo sa gubat. marami ring nagkalat na malaki at mabangis na hayop sa parang. ilan sa mga hayop noon ang tinatawag na elephas, antelope, babullus, cervus, rhinoceros philippinensis, at stegodon. pero wala na ngayong ganitong hayop sa ating bayan. mahusay manghuli ng kahit malaking hayop ang ating mga ninuno. tinutugis nila ito, sinisibat o pinapana hanggang mamatay. kung minsan, gumagamit naman sila ng bitag o patibong para mahuli ang maiilap na hayop. sabi ng iba, ito ang dahilan kaya naubos at wala na ngayon ang nabanggit na mga malaking hayop sa ating bayan. may nagsasabi ring unti-unting namatay ang mga hayop na ito sa pagbabago ng klima at kapaligiran. sa pamamagitan ng pagsasaliksik ng mga arkeologo at antropologo ay napag-aaralan ang buhay ng mga tao sa pilipinas noong unang panahon. hinuhukay nila ang mga lugar na maaaring tinirahan ng mga unang tao sa ating bayan. sinasaliksik nila ang mga kuweba at bundok. sa ganitong paraan ay natutuklasan nila ang kalansay at mga lumang gamit ng ating mga ninuno. may nahuhukay din silang buto at iba pang bahagi ng katawan ng hayop. ang kanilang nahuhukay ay pinag-aaralan at sinusuri sa laboratoryo. mula sa kalansay, halimbawa, ay natatantiya nila kung ano ang anyo ng unang tao at kung ilang taon na itong nakabaon sa lupa. maraming bagay na nakaugnay sa mga unang tao ang matatagpuan ngayon sa mga museo. gaya halimbawa ng isang parte ng bungo ng tao na nahukay sa isang kuweba sa tabon, palawan. sa cagayan naman, nakakuha ng mga buto ng mga hayop na may 500,000 taon na ang nakararaan. ang bungo sa tabon ay patunay na may tao sa pilipinas libo-libong taon na ang nakalipas. mula pa noong unang panahon, umakit na sa mga tao ang apoy. maraming palagay kung paano natuklasan ng tao ang apoy. halimbawa, maaaring tinamaan ng kidlat ang isang punongkahoy sa gubat at nasunog iyon. maaari namang isang bulkan ang sumabog at ang nagbabagang putik nito ang sumunog sa mga punongkahoy sa paligid. may nagsasabi naman na natuklasan ng tao na sa pagkikiskis ng dalawang bagay nagmumula ang init na lumilikha ng apoy. gaya halimbawa ng dalawang tuyong patpat na pinagkikiskis sa ibabaw ng mga dahong tuyo at nasusunog ang mga ion. o kaya'y dalawang batong buhay at ang diklap nito ang nagpapasiklab sa mga tuyong damo. isang pinakamahalagang tuklas ng ating mga ninuno ang apoy. dahil sa pagkakatuklas nito ay umunlad nang kaunti ang kanilang pamumuhay. ginagamit nila ang apoy sa pagluluto. ginagamit din nila itong ilaw sa gabi at para lumiwanag ang tinitirahang yungib. malaking tulong din ang apoy para pampainit ng kanilang katawan kung malamig ang panahon at para itaboy ang mababangis na hayop na gustong sumila sa kanila. sapagkat sa simula ay hindi marunong magtanim ang ating mga ninuno, naglilibot sila sa kagubatan para maghanap ng makakain. bukod sa kinakatay na hayop, kumakain din sila ng prutas at bungang ugat. nang magkaroon ng tiyak na pagkukunan ng pagkain, sa yungib o kuweba sila tumira. pumipili sila ng mga yungib na tuyo, maluwang at nasa mataas na lugar para hindi maabot ng tubig kahit bumaha. sa yungib ay ligtas din sila sa mababangis na hayop. sa yungib na basa at madilim naman inililibing ng ating mga ninuno ang kanilang mga patay. ito ang dahilan kaya ngayon ay madalas na nahuhukay sa yungib ang kanilang kalansay, kasangkapan at iba pang gamit. di nagtagal, ang iba nating ninuno ay natutong gumawa ng bahay pero hindi ito naging garantiya para maiwasan ang mga mabangis na hayop na gumagala sa paligid. naisip nila na gumawa ng bahay sa itaas ng mga punongkahoy. noong una, walang kagamitan ang ating mga ninuno. pero di nagtagal, naisip nila na upang tumagal at mabuhay sa gubat at parang, kailangan nila ng iba't ibang kagamitan. dahil dito, napilitan silang gumawa ng kasangkapang gagamitin sa pagputol at pagsibak ng kahoy, paghukay ng bungang-ugat, pagpukpok ng balakbak ng kahoy at balat ng hayop, pagtusok at paghiwa ng laman ng hayop at isda, at pagtatanggol sa sarili laban sa mababangis na hayop. gumawa sila ng mga kasangkapang yari sa kahoy, kawayan at kabibe. ngunit ang paggamit ng kasangkapang bato ang isa sa mahalagang tuklas ng ating mga ninuno. matitigas na bato lamang ang ginagawang kasangkapan ng ating mga ninuno. ang ilan sa mga kagamitang ito na nakatagal ng libo-libong taon ang nahuhukay at pinag-aaralan ng mga arkeologo ngayon. madalas na kulay-kape o pula ang mga kasangkapang nahuhukay ng mga arkeologo. may palagay ang mga arkeologo na may kaugnayan ang mga kulay na ito sa paniniwala ng ating mga ninuno sa lakas, kapangyarihan at suwerte. gaya ng apoy, malaki ang naitulong ng mga nalikhang kagamitan ng ating mga ninuno sa pag-unlad ng kanilang pamumuhay. di nga kasi, dumami nang dumami ang kanilang mga kasangkapan. halos lahat ng gawain ay may katapat na kasangkapan. dahil dito, nadagdagan din ang paraan ng pagkuha nila ng mga pagkain. sinasabi ng mga arkeologo na maaaring sa panahong ito nagsimulang mamuhay nang sama-sama ang ating mga ninuno. nagtayo sila ng maliliit na bahay sa dalampasigan o pook na malapit sa dagat. sa panahon ding ito ay natuto silang gumawa ng mga bangka. ang mga bangka nila ay yari sa malalaki at matitibay na kahoy. ang kanilang mga bangka ay ginagamit sa pangingisda o kaya’y sa paglalakbay sa mga kalapit na pulo. naglalakbay ang ating mga ninuno sa iba't ibang pulo para tumuklas ng mas magandang lugar na titirahan o kaya'y maghanap ng mas maraming pagkukunan ng pagkain. habang nagtatagal, parami nang parami ang mga tao. gayunman, hindi naging problema sa kanila ang pagkain. natuto silang magtanim at mag-alaga ng mga hayop. noong una, puro bungang-ugat gaya ng kamote, ube at gabe ang itinatanim nila dahil hindi nito kailangan ang masyadong pag-aalaga. nang malaunan, natuto na rin silang magtanim ng palay na siyang pangunahing pagkain natin hanggang sa ngayon. pero ang pagtatanim nila ng palay ay di tulad ng ginagawa ng magsasaka ngayon. wala silang araro o anumang kasangkapan na ginagamit sa pagsasaka ngayon. tinutusok lamang nila ng patpat ang lupa at saka ibinubudbod ang butil ng palay. "pagbabakal" ang tawag ng iba sa ganitong paraan ng pagtatanim. hanggang ngayon, ito ang ginagamit na paraan sa mga lugar na mataas at kulang sa tubig. nang panahong ito ay napag-alaman ding nagnganganga ang ating mga ninuno. sa isang matandang libingan sa palawan, nakahukay ang mga arkeologo ng mga lalagyan ng bunga at apog na yari sa kabibe. patunay ito na isa nilang libangan ang pagnganganga. kapansin-pansin ang pagiging malinis at maayos sa katawan ng ating mga ninuno. maging noong dumating sa ating bayan ang mga espanyol, napansin na ang hilig ng ating mga ninuno sa paliligo. kadalasan, ang kanilang damit ay yari sa pinukpok na balat ng kahoy o pinatuyong balat ng hayop. ang kanilang damit ay kinukulayan nila sa pamamagitan ng katas ng dahon. may palagay ang mga mananaliksik na sa panahong ito rin nagsimula ang pagkakaroon ng pagkakaiba ng mga maykaya at ng mga mahirap. nalalaman ang pagkakaibang ito sa pamamagitan ng kulay o klase ng mga palamuting isinusuot nila sa katawan, gaya ng kuwintas, hikaw at pulseras. ang kuwintas ng maykaya, ayon sa mga pag-aaral, ay yari sa kristal o mamahaling bato. samantalang ang kuwintas ng mahirap ay yari lamang sa putik o kabibe. karamihan sa mga nahukay na kuwintas, hikaw o pulseras ay tulad ng "ling-ling-o" ng mga naninirahan sa lalawigang bulubundukin. sa ilang pananaliksik sa palawan, batangas at iba pang lugar sa ating bayan, nakahukay ang mga arkeologo ng iba't ibang klase ng palayok at banga. makikita sa iba't ibang palamuti at guhit sa mga banga at palayok ang pagiging mapanlikha at mayamang guniguni ng ating mga ninuno. ang hugs at laki ng ginagawa nilang palayok at banga ay naaayon din sa kanilang mga pangangailangan. ang maliliit na banga ay lalagyan ng gulay at bungang-ugat o kaya’yy lalagyan ng tubig. ang mga palayok naman ay ginagamit na lutuan. pero sa malalaking banga o palayok nila inilalagay ang katawan ng mga namamatay sa kanila. sa ganitong paraan ng pag-aalaga sa patay, makikita ang kanilang paniniwala na ang patay ay naglalakbay lamang tungo sa kabilang buhay. upang may magamit ang namatay sa kabilang buhay, binibihisan nila ito at pinababaunan ng iba pang damit, pagkain at sandata. pinababaunan din ang patay ng mga hiyas upang magsilbing tanglaw sa landas patungo sa kabilang buhay.  ang pagguhit ay isang paraan ng pagpapahayag ng damdamin ng ating mga ninuno. ang mga guhit o drowing na nakita sa isang kuweba sa angono, rizal ay isang patunay nito. natuklasan din na ang mga guhit na ito ay palatandaan ng klase ng pamumuhay ng ating mga ninuno sa kanilang panahon. sa pamamagitan ng pagguhit ay nailalarawan nila ang kanilang mga gawain gaya ng pangangaso o pagtatanim at iba pang bagay na maaaring paraan ng pakikipagtalastasan sa kanilang kapwa. may sarili din silang paraan ng pagsulat. napatunayan ito sa mga nahukay na palayok at banga sa batangas. may palagay na nalimutan lamang ng ating mga ninuno ang pagsulat sa sariling wika nang ituro ng mga mananakop na espanyol ang abakadang romano. sa ngayon, may ilang grupo na lamang, tulad ng mga tagbanwa sa palawan at mga hanunoo sa mindoro ang nagsusulat pa sa sarili nilang paraan. yari sa tingga ang mga unang kasangkapang metal ng ating mga ninuno. dahil dito, karamihan sa mga kasangkapang yari sa bato, lalo na ang mga ginagamit na panghiwa, pantaga at pantusok ay napalitan ng tingga. pagkaraan, natuklasan din nila ang gamit ng tanso. ipinalalagay na ang tin o lata ay isang uri ng metal na dinala rito ng mga dayuhan buhat sa ibang lugar. walang ganitong klase ng metal sa ating bayan. nang dumami ang ginagawa nilang mga produkto, nagsimula silang makipagpalitan ng kasangkapan sa mga dayuhan buhat sa iba't ibang pook. gumawa sila ng mga kasangkapang tanso gaya ng itak, palakol, sibat at kutsilyo. di nagtagal, nakilala rin ang iba pang metal gaya ng bronse at bakal. dahil sa pagkakaroon ng mga kasangkapang metal, marami sa ating mga ninuno ang nagkaroon ng sapat na panahon upang magsaka, gumawa ng palayok at banga, at iba pang bagong gawain gaya ng paghahabi. ang paghahabi ang unang hakbang para matutong gumamit ang ating mga ninuno ng tela para sa kanilang damit, sapin, talukbong, kumot at marami pang iba. dumami nang dumami ang mga taong nakatira sa ating mga dalampasigan at mga lugar na malapit sa ilog. sa pamamagitan ng mga bangka at iba pang sasakyang pantubig, natuto ring maglakbay sa malalayong lugar ang ating mga ninuno upang makipag-ugnayan sa ibang mga tao. sa mga paglalakbay na ito, nakita nila ang halaga ng pakikipag-kalakal sa mga taga-ibang lugar. sa kabilang dako, marami na ring mga dayuhan ang nagpupunta sa ating bayan upang makipagpalitan ng produkto. ilan sa mga dayuhang nagpupunta rito ang mga tsino, arabe, at iba pang nakatira sa mga kalapit-bayan. kapag hindi naglalakbay, ang ating mga ninuno ay nagtatayo ng “lugar ng pakikipagpalitan" sa lugar na malapit sa dalampasigan. doon, nakikipagpalitan sila ng katutubong prutas, banga, alahas at sandata sa seda, salamin, hiyas, pabango at pagkain ng mga dayuhan. isa itong patunay na kahit noon pa mang dumating ang mananakop na espanyol sa ating bayan, isa nang maunlad na lipunan ang nalikha ng ating mga ninuno.