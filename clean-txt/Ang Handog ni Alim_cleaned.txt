3-10
noóng unang panahón, sa isáng malaking lupain sa mindanáw, may isáng sultán na mahál ng taumbayan dahil sa pagiging mabait at makatarungan. sultán akbár ang kanyang pangalan. iginagalang ng lahát si sultán akbár. maligaya si sultán akbár dahil tahimik ang buhay sa kanyáng lupain. bukód pa, may ipinagmámalaki siyáng tatlóng anák na lalaki: ang panganay na si abdúl ay isáng mahusay na mangingisdâ. iginagalang ng mga lalaki ang galing ni abdúl sa paghuli ng isdâ at pagsisid ng perlas. ang pangalawá, si akméd, ay isáng matapang na mandirigmâ. hangang-hangà ang lahát sa husay ni akméd sa pakikilaban.  ang bunsóng si alim ay isáng matalinong palaarál. si alim ang paboritong dísipuló ng imam.  dumating ang aráw na kailangang pumili si sultán akbár ng tagapagmana. pinulong niya ang tatlóng anák. "matandâ na ako," sabi ni sultán akbár, "kayâ kailangang pumili akó ng bagong pinunò. isá sa inyóng tatló ang magiging kapalit ko. pero lahát kayó ay karapat-dapat at may kanyá-kanyáng katangian." "súsundin namin ang anumáng pasiyá ninyó, mahál naming amá," sabáy-sabáy na sagót ng tatló."'naisip kong idaán sa pagsubok ang pagpili," paliwanag ng sultán matapos mag-isíp."sa pagbibilog ng buwán ay kaarawán ko.gustó kong bigyán ninyó akó ng isáng tanging handóg.ang may pinakatanging handóg ang siyáng magiging bagong pinunò ng lupaing itó.'masusunód pó ang inóng hiling."sabáy-sabáy na sagót ng tatlóng binatà.kinábukasan, maaga pa ay pumalaot na sa dagat si abdúl.kasama niyá ang iláng piling magdaragát.si akméd namán ay nagpuntá sa bundók kasama ang iláng mandirigmâ at pandáy.si alim namán ay nagkulóng sa moske at nanalangin.dumatíng ang pagbibilog ng buwán.nagpistá ang buong lupaín.alám niláng noón ipahahayág ang bagong sultán.sabík na sabík ang lahát sa handóg na ibíbigáy ng tatlóng anák ng sultán sa kaniláng amá.unang dumatíng sa pagdiriwang si abdúl.agád siyáng bumatì at nagpugay sa amáng sultán.at sa gitnâ ng panggigilalas ng lahát, ibinuhos niyá sa hapágang isáng supot ng pagkálalakíng perlas."'mahál kong amá," nagmamalakíng paliwanag ni abdúl."pagdamutan ninyó ang mga perlas na itó. lilán po itó ngunit pinakámalalaki sa lahât.pinuhunan ko ang buhay para masisid ang mga perlas na itó na tanging yaman ng ating dagat."tuwáng-tuwáng pinaupô ng sultán si abdúl sa kanyáng tabí.sumunód na dumatíng si akméd.matapos magpugay, binuksán niyá ang baúl na dalá.natambád ang isáng kumikisláp na kris."mahál kong amá, nagmamalaking paliwanag ni akméd, “tanggapin ninyó ang muntî kong alaala.ang kris pong itó ay yarì sa pinakamatibay na bakal na hinukay namin sa ating bundók.sagisag po itó ng lakás at tapang na kailangan natin para ipagtanggól ang ating layà at katahimikan.”tuwáng-tuwáng pinaupô ng sultán si akméd sa kanyáng tabí.hulíng dumatíng sa pagdiriwang si alim.matapos magpugay, mahinahon siyáng nagpaliwanag."mahál kong amá," sabi ni alim."walâ pô akóng daláng hiyás o mamahaling handóg.”nagulat si sultán akbár at mga panauhin."kung ganoón, anó ang handóg mo sa akin, alim?" di-mapigilang usisà ni sultán akbár."'itó lamang pô,” at inilabás ni alim ang isáng libró."itó pô ang korán. ang sagisag ng aking pananámpalataya, katapatan at pag-ibig sa inyó at sa lahát ng tao."lumapit kay alim si sultán akbár.at nagulat ang lahát nang bigláng ipahayag ng sultán na si alim ang kanyáng napiling kapalít."'palagáy ko," paliwanag ni sultán akbár, si alim ang karapat-dapat magíng sultán.kailangan ng pinuno ang lakás at tapang.pero mas kailangan niyá ang talino at pag-ibig sa kanyáng mga nasasakupan."nagbunyî ang lahát sa pasiyá ng sultán.binatì nilá si alim bilang bagong sultán.