7
 si aurelio tolentino ay beterano ng himagsikang pilipino noong 1896. pero higit siyang naging kilala noong panahon ng mga amerikano. kahit na mahigpit na ipinagbabawal ang anumang akdang makabayan, sumulat siya ng mga dulang mapanghimagsik na lubhang ikinagalit ng mga amerikano.   sinalakay ng mga sundalong amerikano ang isang pagtatanghal ni tolentino. pinagsisira nila ang buong tanghalan at sinaktan ang mga nagsiganap sa dula. pati manonood ay nadamay sa gulo. pagkaraan nito, hinuli si tolentino kasama ang labintatlong tauhan sa dula dahil sa paglabag sa batas ng mga amerikano.   tubong pampanga si aurelio tolentino. nag-aral siya ng abogasya sa maynila. pero bumalik siya sa probinsiya nang mamatay ang kanyang ama. nagtrabaho siya doon bilang guro. paglipas ng ilang taon, nanungkulan siya sa hukumang unang dulugan sa tundo. doon niya nakilala si andres bonifacio.   matapang at mapusok si tolentino, lalo't nakakakita ng mga pang-aapi. noon pa man, iminungkahi na niya sa katipunan na mag'alsa laban sa espanya. pero hindi pumayag ang kataas-taasang konseho. “di pa handa ang bayan,” sabi ni bonifacio. pero nang magrebolusyon noong 1896, isa si tolentino sa unang hinuli at ikinulong.   pilit pinaamin ng mga espanyol na katipunero si tolentino. “wala akong nalalaman,” sagot niya. ikinadena ang kanyang kamay at paa, ihiniga at kinoryente nang paulit-ulit. pero hindi siya napilit magtapat. inabot siya nang siyam na buwan sa kulungan at maysakit na nang palayin noong 1897.   pagkaraang pakawalan ng mga espanyol, sumama si tolentino sa mga rebolusyonaryo. naging tungkulin niya ang pagsusulat at pagkakalat ng rebolusyonaryong propaganda. ipinagpatuloy niya ang gawaing ito kahit hanggang noong panahon ng mga amerikano. pagsiklab ng digmaang pilipino-amerikano, nagtatag siya ng gerilya sa pampanga.   nang mapilitang ilipat ni aguinaldo sa malolos ang rebolusyonaryong gobyerno, malayang nahawakan ng mga amerikano “ang maynila at mga karatig-pook. sa panahong ito itinanghal nang matagumpay ang mga dulang pagtutol ni tolentino. naging masigasig siya sa pagsusulat at lumahok sa mga gawaing pantanghalan.   kahit paano'y nagamit ni tolentino ang husay niyang mangatwiran. nang isakdal siya noong 1903, tinanong siya kung bakit pinilipit ang leeg ng agila. sinabi niyang hindi sinasakal kundi kinakarinyo ang agila na simbolo ng estados unidos. “mahal namin ang agila,” patuyang sabi niya. nagtawanan ang mga pilipinong nanonood ng bista.   hinatulan si tolentino na mabilanggo nang dalawang taon. lalo siyang tumanyag sa madla pero naghirap ang kanyang pamilya o habang siya ay nasa bilangguan. pagkaraan ng pitong buwan, pinalaya siya sa bisa ng piyansa na binayaran ng kanyang mga kaibigan.   pagkalaya, sumama si tolentino sa pangkat ni heneral artemio ricarte. kilala si ricarte sa tawag na el vibora at isa mga matapang na heneral na di kailanman sumuko sa mga amerikano. habang nagkukuta sa kabundukan, tinuligsa ni tolentino and mga amerikano sa pamamagitan ng mga akda sa diyaryo.   minsan, bumaba ng bundok si tolentino at lihim na dinalaw ang kanyang pamilya. pero nalaman ito ng mga amerikano kaya sinalakay ang kanyang bahay. pinilit ni tolentino na tumakas pero nahuli rin siya ng mga amerikano. pagkaraan ng isang paglilitis, hinatulan siyang mabilanggo habambuhay.   pumayag ang mga amerikano sa hiling ni tolentino na maglabas ng pahayagan sa kondisyong idadaan muna sa militar ang nilalaman nito bago ilabas. pero inatake pa rin ni tolentino sa panulat ang mga amerikano. ilang buwan lamang ang nakalipas, ipinasara ang kanyang limbagan.   iniukol ni tolentino ang kanyang buhay sa pagtataguyod sa karapatan ng mga pilipino. nagtatag siya ng samahan ng mga manggagawa laban sa pagsasamantala at pang-aabuso ng mga kapitalista at may-ari ng pagawaan. pero higit sa lahat, sumulat siya ng mga dula tungkol sa buhay ng mga aping manggagawa. namatay siya noong hulyo 5, 1915.