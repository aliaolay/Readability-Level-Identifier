 ﻿6-10 “kung buhay lamang si tatang, tiyak na matutuwa siya,” ani sengseng pagdating na pagdating sa bahay. kagagaling lamang niya sa amerika at doo’y nagtapos siya ng abogasya. si sengseng ay si jose abad santos, isa sa mga opisyal ng pamahalaang komonwelt na pinatay ng mga mananakop na hapones.   sa pamilya ng mga abad santos sa pampanga, dalawa silang naging pangunahing lider. ang nakatatandang kapatid niyang si pedro ay naging kinatawan sa pambansang lehislatura. tulad niya, abogado rin si pedro at naging isang popular na lider ng mga magsasaka. ang dalawa pa niyang kapatid na lalaki, sina quirino at salvador, ay mga abogado rin.  nang lumubha ang problema ng mga magsasaka sa gitnang luzon, ang magkapatid na jose at pedro ay nalagay sa magkasalungat na panig. bilang abogado ng mga magsasaka, inusig ni pedro ang pamahalaan dahil sa kapabayaan nitong paunlarin ang kalagayan ng mga magsasaka. bilang kalihim ng katarungan, ipinagtanggol naman ni jose ang pagpapairal ng batas sa lupa.   malaki ang naging paggalang kay abad santos ng publiko at ng mga kapwa abogado noong siya’y nanunungkulan sa gobyerno. hindi siya nasangkot sa anumang eskandalo at hindi rin yamaman sa kanyang posisyon. “makapangyarihan lamang ang hukuman kung naniniwala dito ang mga tao,” aniya. “kung walang nagtitiwala sa hukuman, wala ring gagalang at susunod sa batas.”   uliran siyang asawa at padre de pamilya. sa kabila ng marami niyang gawain, hindi kailanman nawalan ng panahon si abad santos para sa kanyang pamilya. isinasama niya ang mga anak na lalaki kung naglalaro siya ng golf pag linggo. matiyaga rin niyang tinuturuan ang mga anak na babae sa paglangoy.   kabilang si abad-santos sa mga opisyal na nagpupulong nang umagang iyon. ipinatawag sila ni presidente quezon para pag-usapan ang mga dapat gawin dahil sa pagsiklab ng digmaan sa pasipiko. “isasama kita sa corregidor, joe,” ani quezon. “doon ililipat ang gobyerno nasyonal bago mapasok ng mga hapon ang maynila!”  “hanggang kailan kaya tatagal ang digmaang ito?’’ madalas na naitatanong sa sarili ni abad santos habang nasa corregidor. dito, madalas niyang kasama si manuel roxas sa pag-iinspeksiyon ng mga kawal na pilipino na nakikipaglaban sa lalawigan ng bataan. “huwag kayong mawawalan ng pag-asa,” madalas niyang payo sa mga kawal.   isinasama ni quezon si abad santos sa paglikas patungong australia. pero tumanggi siya sa alok ni quezon. “mas gugustuhin kong maiwan na lamang sa pilipinas, presidente, para ipagpatuloy ang aking mga gawain,” ani abad santos. isa pa, balak na rin niyang magretiro kapag natapos na ang digmaan.  nasa cebu si abad santos nang bumagsak ang bataan sa kamay ng mga hapones. nagpasabi agad ang kumander na amerikano na kailangang umalis agad siya sa cebu para huwag nang abutan pa ng mga hapones. hindi agad nakaalis nang gabing iyon si abad santos dahil hinintay pa niya ang isang kasama na nasa lunsod ng cebu.  papunta sa bayan ng carcar sa cebu ang kotseng sinasakyan nina abad santos nang masalubong sila ng mga hapones. dahil kotse ng konstabularya ang sinasakyan, pinababa sila at hinuli ng mga iyon. isinakay sila sa trak at dinala sa cebu. pagdating sa himpilan, nakilala ng mga hapones si abad santos.   dalawang opisyal na hapones ang nagpalitan sa pagtatanong kay abad santos. nalaman ng mga hapones na siya ang iniwang kinatawan ni quezon sa pilipinas. kaya pinilit siya ng mga ito na manumpa sa banderang hapon at pasukuin si roxas. “hindi ko magagawang magtaksil sa aking bayan.” matigas na sagot ni abad santos   “huwag kang umiyak, pepito. ipakita mo sa kanilang matapang ka. bihira ang may ganitong pagkakataong mamatay para sa bayan.” ito ang mga huling salitang iniwan ni abad santos bago siya barilin. noong hapon ng mayo 2, 1941 binaril si abad santos sa malabang, lanaw.   mula sa mindanaw ay lihim na dinala ng mga hapones si pepito sa maynila. pero sa halip na palayain, inilipad siya sa tokyo sa kabila ng pagtutol niya. doon, sandali siyang nag-aral ng wikang hapones hanggang maging tauhan ng embahada ng pilipinas. nakabalik lamang siya sa maynila nang malaya pagkatapos ng digmaan.