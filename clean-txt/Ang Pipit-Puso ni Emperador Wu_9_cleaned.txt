9
 noong unang panahon, may isang emperador sa tsina na kung tawagin ay emperador wu. napakaganda ng palasyo ni emperador wu. sa likod ng palasyo ay may isang malawak na hardin na puno ng mga bulaklak at halaman. marami ring ibon sa harding ito na umaga at hapon ay walang tigil sa pag-awit. sa mga ibong ito ay may isang namumukod sa pag-awit dahil sa lambing ng tinig. pipit-puso ang pangalan ng ibon. tuwing may mga bisita si emperador wu mula sa malayong lugar, lagi silang ipinapasyal sa hardin ng palasyo. napupuri naman nila ang hardin dahil sa magagandang bulaklak at halaman. ngunit higit silang naaakit at natutuwa sa malambing na awit ng pipit-puso pero di nila ito binabanggit sa emperador. “kaygandang awitin,” sabi ng emperador ng hapon nang minsang marinig ang ibon sa hardin. pag-uwing pag-uwi sa hapon, sumulat agad siya ng isang libro tungkol sa pagdalaw niya sa palasyo ni emperador wu. tuwang-tuwa si emperador wu nang matanggap ang librong sinulat ng emperador ng hapon. pinuri ng emperador ng hapon ang maraming magagandang bagay na nakita niya sa tsina. “ngunit ang higit na nakaakit sa akin ay ang pag-awit ng inyong pipit-puso,” sabi niya. nagulat si emperador wu sa sinabing ito. akala niya, ang palasyo ang higit na magugustuhan. agad niyang ipinatawag ang mga opisyal ng palasyo at tinanong: “bakit di ninyo sinasabi sa akin na mayroon tayong ibong napakaganda ng awit? ” noon din, iniutos niyang dalhin sa palasyo ang ibon. “gusto kong marinig ang kanyang awit! ” hinanap agad ng mga tauhan ng palasyo ang pipit-puso sa hardin. pati ang mga babae ay sumama sa paghahanap pero hindi pa rin nila makita ang ibon hanggang abutan sila ng gabi. walang ano-ano, natanaw ng apat na babae ang hinahanap nila. sabay-sabay silang humuni at sumunod naman ang pipit-puso hanggang sa palasyo. dumapo ang pipit-puso sa bintana ng silid-tulugan ni emperador wu. at nagsimula itong umawit. “ngayon lamang ako nakarinig ng ganito kagandang awit ng isang ibon,” sabi ng emperador. magmula noon, sa palasyo na tumira ang ibon. lagi siyang umaawit sa emperador. at tuwing maririnig ni emperador wu ang awit, para bang siya na ang pinakamaligayang tao sa buong daigdig. maraming buwan ang lumipas. isang araw, nagpadala ng isang laruang ibon ang emperador ng hapon kay emperador wu bilang regalo sa kanyang kaarawan. may maliit na makina sa katawan ng ibon. kapag sinusian, ito'y kumakanta at sumasayaw. tuwang-tuwa ang emperador sa laruang ibon at nabuhos nang husto ang pansin dito. tuluyan na niyang nakalimutan ang pipit-puso na sa sama ng loob ay umalis ng palasyo isang gabi. may isang taon ding patuloy na umaawit at sumasayaw ang laruang ibon. pero isang araw, biglang nag-iba ang tunog ng ibon at huminto na lamang at sukat sa pag-awit. “kumanta ka! kumanta ka! ” utos ng emperador. pero ayaw nang umawit ng ibon. nasira na ang makina sa loob ng katawan nito. lahat ng mekaniko sa buong tsina ay ipinatawag ng emperador para ayusin ang laruan. pero kahit ano ang gawin nila ay hindi pa rin mapakanta ang ibon. namatay na rin ang gumawa ng laruan sa hapon kaya wala nang iba pang nakaaalam kung paanong mapapakantang muli ang ibon. waan “ibalik sa palasyo ang pipit-puso,” utos ni emperador wu sa kanyang mga kawal. noon niya nadama ang pangungulila sa magandang awit ng kanyang pipit-puso. muli na namang hinanap ng mga tauhan sa palasyo ang pipit-puso sa buong hardin. pero di na nila ito makita pa. malungkot silang bumalik sa palasyo at sinabing hindi nila matagpuan ang ibon. noong una’y galit na galit ang emperador. pero pagkalipas ng maraming araw, naging matamlay at malungkutin siya. hindi siya makakain at hindi makatulog. di nagtagal, nagkasakit si emperador wu. lahat ng mahuhusay na manggagamot sa tsina ay ipinatawag na pero hindi pa rin siya mapagaling. lumubha nang husto ang sakit ng emperador. hindi na halos siya kumikilos sa higaan. hindi na rin siya nagdidilat ng kanyang mga mata, at mabagal na mabagal ang tibok ng kanyang puso. malungkot na malungkot ang lahat sa palasyo. pero isang gabi, may narinig na mahinang awit si emperador wu. habang lumalakas ang awit ay unti-unting nagmulat ng mata ang emperador. at sa bintana ng kanyang silid, natanaw niya ang pipit-puso na buong lambing na umaawit. napaluha ang emperador at sinikap na bumangon. “salamat sa pagbabalik mo, pipit-puso. mahusay na ang pakiramdam ko ngayon. magmula sa araw na ito, ipinangangako kong di na kita kalilimutan,” sabi ng emperador. at magmula nga noon, kumain na si emperador wu. pagkaraan ng ilang linggo ay muling nanumbalik ang dating kalusugan ng emperador. masayang-masaya ang lahat sa palasyo nang makitang nagbalik na ang pipit-puso. pinakamaligaya sa lahat si emperador wu. ang kanyang pipit-puso ay kasama niyang muli sa palasyo para umawit ng pinakamalambing at pinakamatamis na mga awitin sa buong daigdig.