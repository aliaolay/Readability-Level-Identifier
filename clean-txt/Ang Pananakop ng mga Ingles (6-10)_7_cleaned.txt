7
 nang gabing iyon, akala ng mga espanyol ay mga barkong pangkalakal ng mga tsino ang pumapasok sa look ng maynila. i pero bigla silang nagkagulo sa nakita. ”mga ingles! dumarating ang mga ingles!” sigaw ng mga nagbabantay na kawal. kinabahan ang mga opisyal na espanyol dahil hindi sila handa noon sa digmaan.   hindi tinigilan ng mga ingles ang pagkanyon sa buong maynila dahil ayaw sumuko ng mga espanyol. “hindi tayo susuko,” sabi ni arsobispo rojo nang magpulong ang konsehong pandigma. ipinasiya ng mga espanyol na mangalap ng maraming kawal sa maynila at kalapit na bayan para lumaban sa mga ingles.   isang pangkat ng mga taga-pampanga ang nakapasok sa kampo ng mga ingles. kabilang sila sa mga pilipino na nagpunta sa maynila para tumulong. sasaksakin na lamang ng isang pilipino si draper nang dumating ang guwardiya nito. nabigla ang mga ingles sa pagsalakay pero naitaboy agad nila ang mga pilipino.   halos madurog ang mga pader ng intramuros sa patuloy na pagkanyon ng mga ingles. nawasak ang maraming bahay, gusali, at simbahan sa tama ng mga kanyon. pagkaraan ng ilang araw, pinasok na ng mga kawal na ingles ang maynila. di nagtagal, itinaas ni arsobispo rojo ang puting bandila tanda ng pagsuko.   pagkaraan ng labanan, pinasok ng mga kawal na ingles ang mga bahay, eskuwelahan at simbahan. kinuha nila ang mga alahas at iba pang mahahalagang bagay sa bahay ng mayayaman. hindi rin nila pinaligtas ang mga ginto, pilak at iba pang dekorasyon sa simbahan. pati nitso ay sinira nila sa paghanap ng mga nakabaong kayamanan.   hinarang ng mga espanyol sa ilog pasig ang mga pagkaing dinadala sa maynila. dahil dito, nilusob sila ng mga ingles at sinakop pati bayan ng taytay at cainta. dito naiwan ang mga kawal na sepoy. sa india galing ang mga kawal na ito. nang matapos ang digmaan, may mga sepoy na nagpaiwan at napangasawa ng mga pilipino.   nakaligtas sa mga ingles ang isang galeon na nagtataglay ng mga salaping pilak at napasakamay ito ni simon de anda. sa pampanga tumakas si anda para magtatag ng hukbong lalaban sa mga ingles. nanungkulan siyang gobernador-heneral ng mga espanyol para ipagpatuloy ang pakikipaglaban sa mga probinsiya.   sa tulong ng mga prayle, nagtatag si anda ng mga hukbo sa maraming probinsiya. maynila lamang at mga katabing lugar ang nasasakop ng mga ingles. nagbigay ng pera at nangalap ng mga kawal ang mga prayle para tulungan si anda. hinikayat din ng mga prayle ang mga tao sa kanilang parokya na lumaban sa mga ingles.   isang malaking puwersa ng mga ingles ang sumalakay sa bulakan noong 1763. gustong sakupin ng mga ingles ang iba pang probinsiya na hawak ng mga espanyol. natalo agad nila ang ilang kawal sa bulakan. pero nang dumating ang mga kawal na padala ni anda mula sa pampanga, napilitang umurong sa maynila ang mga ingles.   kung may mga pilipinong pumanig sa mga espanyol laban sa mga ingles, mayroon ding nagsipag-alsa laban sa kanila. nang sakupin ng mga ingles ang maynila, nakita ng mga pilipinong hindi ganoon kalakas ang mga espanyol at maaari itong talunin. sa ilocos at pangasinan, nagsipag-alsa ang mga tao laban sa pananakop ng mga espanyol.   nang hindi mapasuko ng mga ingles si anda, nag-alok pa sila ng gantimpalang limang libong piso sa sinumang makahuhuli sa kanya. pero tinawanan lamang ito ni anda. bilang ganti, dinoble pa niya ang gantimpalang salapi sa makahuhuli, patay man o buhay, sa kahit na sinong opisyal ng hukbong ingles.   samantala, nahinto naman noon ang digmaan sa europa ng inglatera at espanya. noong pebrero 10, 1763, pumayag ang inglatera na ibalik sa espanya ang pamamahala sa pilipinas. pero nakarating lamang sa pilipinas ang balita pagkaraan ng mahigit na isang taon.   punong-puno ng tao ang patyo ng sta. cruz nang pumasok ang hukbo ni anda sa maynila. noon opisyal na ibinalik ng mga ingles sa mga espanyol ang muling pamamahala sa maynila. pero kahit muling napailalim sa mga espanyol ang mga pilipino, nabago na ang pagtingin sa kanila ng marami na para bang sinasabing “natatalo rin pala ang ating mga mananakop.”