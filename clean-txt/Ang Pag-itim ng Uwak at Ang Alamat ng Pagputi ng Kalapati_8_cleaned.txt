8
 ayon sa matatanda, ang uwak at kalapati ay dalawang paboritong ibon ni bathala. maganda ang kanilang balahibo at kasama sila ni bathala sa bundok. isang araw, nagkaroon ng lindol at baha. liban sa bundok ni bathala, na pinakamataas sa lahat ng bundok sa mundo, ang mga lupain ay lumubog sa tubig. namatay ang maraming tao at hayop. ilang araw na lungkot na lungkot si bathala. inip na inip siya sa paghihintay na bumaba uli ang tubig. ibig niyang malaman kung gaano kalubha ang ginawang pinsala ng malaking baha. pagdating ng ikapitong araw, inutusan ni bathala ang uwak. “uwak, lumipad ka,” utos ni bathala. “tingnan mo kung malalim pa ang tubig tingnan mo kung maraming namatay sa mga tao at hayop dahil sa baha. bumalik ka agad dito.” mabilis na sumunod ang uwak. nilibot niya ang buong lupain at nakita ang maraming bangkay sa paligid. bumaba ang uwak para sukatin ang tubig. pero nang malanghap niya ang mga bangkay, natukso ang uwak na tukain ang laman ng isang patay na usa. nasarapan siya. tinuka pa niya nang tinuka ang laman ng patay na usa, at hindi nagtagal, nalimutan na niya ang utos ni bathala. dahil hindi bumabalik ang uwak, nainip sa paghihintay si bathala. tinawag niya ang kalapati at inutusan, “sundan mo si uwak. alamin mo ang nangyari at bumalik ka agad dito.” mabilis na sumunod ang kalapati. nilibot din niya ang buong lupain at nalungkot siya nang makita ang malaking pinsala na iniwan ng baha. nakita rin ng kalapati ang uwak na tuwang-tuwang kumakain ng mga bangkay. “hoy, kalapati,” tawag pa ni uwak nang makita siya. “halika muna. magpakabusog tayo bago bumalik.”  pero hindi natukso ang kalapati sa alok ng uwak na kumain ng laman. sa halip, bumaba siya para sukatin ang tubig. pumula ang kaniyang binti dahil sa dugo sa tubig. bumalik ang kalapati kay bathala at nag-ulat. nalungkot si bathala dahil maraming namatay. pero nang makita niya ang mapulang binti ng kalapati, natuwa siya dahil mababa na ang baha. “may pag-asa pa ang mundo,” sabi niya. “wala na ang baha. maaaring makapag-umpisa uli ang mga tao at hayop na nakaligtas sa baha.” iniulat din ng kalapati ang ginawa ni uwak kaya’t pagbalik ng uwak ay sinalubong siya ng galit at sumpa ni bathala. di ka karapat-dapat sa anumang pagmamahal.” nanatiling walang-kibo ang uwak. ni hindi siya makatingin kay bathala dahil alam niyang malaki ang kanyang kasalanan. “dahil sa iyong ginawa, ikaw uwak ay magiging itim at kasusuklaman ng tao.” at biglang naging itim ang balahibo ng uwak. “at ikaw naman kalapati,” sabi ni bathala, “dahil sa iyong katapatan ay magiging puti ka at sagisag ng pag-ibig at kapayapaan.” at biglang naging puti ang balahibo ng kalapati. mula noon, naging itim at nilalayuan ang uwak. puti naman at minamahal ang kalapati.