 ﻿11-16 isa sa mga namumukod na monumento sa bansa ang monumento ni andres bonifacio na matatagpuan sa lunsod ng kalookan. matayog at makasining ang pagkakayari ng monumentong ito na nilikha ng dakilang eskultor na si guillermo tolentino noong 1930. ganap na naitayo ang monumento noong 1933. may 45 piye o talampakan ang taas ng paylon o tore ng monumento. sa ituktok ng tore, makikita ang isang pakpak na sagisag ng tagumpay. sa pinakabase, may tila-platapormang kinalalagyan ng mga rebultong naglalarawan ng iba't ibang uri ng kaapihang dinanas ng mga pilipino sa pana-panahon, lalo na sa panahon ng pananakop ng mga espanyol. nakapaikot ang posisyon ng mga rebulto. pahiwatig ito na nagkakaisa ang mga pilipino sa pamumuno ni bonifacio na maghimagsik laban sa mga kaaway. sa kabuuan, ang monumento ni bonifacio ay hindi lamang makasining na obrang sumasagisag sa pagtutol ng mga pilipino sa pagsasamantala ng mga dayuhan. ang monumento ay buod din ng buhay at panahong iniukol ni bonifacio sa layuning makamit ang kalayaan ng sambayanang pilipino. isinilang si andres bonifacio sa tundo noong nobyembre 30, 1863. ang kanyang ama, si santiago bonifacio, ay isang sastre at naging tenyente mayor ng tundo. ang kanyang ina, si catalina de castro, ay isang mestisang espanyol na nagtrabaho bilang kabesilya o superbisora sa isang pabrika ng sigarilyo. panganay si bonifacio sa anim na magkakapatid na sina ciriaco, procopio, troadio, espiridiona at maxima. labing-apat na taon pa lamang si bonifacio nang mamatay ang kanyang mga magulang. bilang panganay, siya ang bumalikat sa tungkuling buhayin ang mga kapatid. napilitan siyang huminto sa pag-aaral. gumawa siya ng mga bastong kawayan at pamaypay na papel para itinda. di nagtagal, nagtrabaho siya bilang mensahero sa isang kompanya ng dayuhan, ang fleming and company. dahil sa kanyang kasipagan at katapatan sa trabaho, ginawa siyang ahente ng mga produkto ng kompanya. pero hindi nagkasya ang kanyang kita rito, kaya lumipat siya sa isang kompanyang aleman, ang fressel and company, bilang bodegero. sa kanyang mga libreng oras, patuloy na gumawa ng mga baston at pamaypay si bonifacio. kahit noong lider na siya ng katipunan, hindi siya tumigil sa gawaing ito. kahit hindi nakatapos ng mataas na paaralan si andres bonifacio, siya ay palaaral. pinagsikapan niyang matutuhan ang wikang espanyol. palabasa rin siya ng mga aklat. sa katunayan, nang halughugin ng mga guwardiya sibil ang kanyang bahay matapos matuklasan ang katipunan, nakakuha sila ng mga kopya ng mapanghimagsik na mga talumpati, dokumento ng masonerya, koleksiyon ng la solidaridad, at mga liham nina luna, del pilar at rizal. kabilang naman sa mga librong nakuha ay ang noli me tangere at el filibusterismo ni rizal, isang aklat tungkol sa kasaysayan ng rebolusyong pranses, aklat tungkol sa buhay ng mga naging pangulo ng estados unidos, ang les miserables ni victor hugo, the wandering jew ni eugene sue, at ang the ruins of palmyra. hinubog ng mga aklat na ito ang kaisipan ni andres bonifacio. mahilig din si bonifacio sa pakikilahok sa dulaan. nagkaroon siya ng karanasan sa organisasyon at nahasa ang kanyang memorya at pananalita ng tagalog. lumabas siya sa mga moro-moro, ang pinakasikat na uri ng dula noon. ang moro-moro ay madalas na ipinalalabas kung may pista. ipinakikita sa dulang ito ang katapangan at kabayanihan ng mga kristiyano laban sa mga muslim. ginamit ng mga espanyol ang moro-moro para palaganapin ang kristiyanismo. isa ring manunulat si bonifacio. siya ang sumulat ng "dekalogo ng katipunan" at ng sanaysay na ang dapat mabatid ng mga tagalog. sinulat din niya ang "katapusang hibik ng pilipinas," isang tulang naglalarawan ng kaapihan at napipintong pagbabangon ng mga pilipino. ang mga magdiwang na pinamumunuan ni mariano alvarez ay maka-bonifacio. ang ma magdalo na pinamumunuan ni baldomero aguinaldo ay maka-emilio aguinaldo. ang alitan ng dalawang pangkat ay makikita sa kawalan nila ng pagtutulungan. kung napapalaban naman ang mga magdalo, gayon din ang ginagawa ng mga magdiwang. dahil dito, inimbitahan ni mariano alvarez si bonifacio na magpunta sa cavite para ayusin ang gulo. pero nang dumating si bonifacio sa cavite, kumalat ang mga tsismis na sumisira sa pagkatao ni bonifacio. lumabas ang mga sulat na nag-uudyok sa katipunero na huwag kilalaning lider si bonifacio dahil isa itong mason at hindi naniniwala sa diyos. bukod dito, si bonifacio diumano, ay walang pinag-aralan at isa lamang bodegero. sa isa pang pangyayari, nakatagpo ni bonifacio si vicente fernandez, isang tauhan ni aguinaldo. si fernandez ay may kinalaman sa pagkatalo nina bonifacio sa labanan sa san juan del monte. nangako noon si fernandez na sasalakayin ang puwersa ng mga espanyol sa laguna at morong habang sinasalakay nina bonifacio ang san juan. pero hindi tinupad ni fernandez ang kanyang pangako. iniutos ni bonifacio na dakpin si fernandez, pero tumanggi ang mga lider ng magdalo. bago naganap ang kumbensiyon sa tejeros, nagkaroon muna ng kumbensiyon sa imus ang mga katipunero noong disyembre 31, 1896. sa halip na ayusin ang problema ng dalawang pangkat ng mga katipunero, ipinagpilitan ng mga magdalo na palitan ang katipunan ng isang bagong pamahalaan. si baldomero aguinaldo ang nag-panukala na magtayo ng isang rebolusyonaryong pamahalaan. nag-harap agad ang mga magdalo ng isang konstitusyon para sa bagong pamahalaan. ito ay sinulat ni edilberto evangelista. iginiit naman ng mga magdiwang na hindi na kailangang palitan ang katipunan dahil may sarili na itong konstitusyon. sa katunayan, sabi nila, marami nang pamahalaan sa mga bayan at lalawigan ang naitayo ayon sa konstitusyon ng katipunan. ngunit ipinagpilitan ng mga magdalo na palitan ang katipunan dahil hindi na kailangan ang isang lihim na samahan. tapos na, sabi nila, ang araw ng katipunan dahil sumiklab na ang rebolusyon. hiniling nila na magtayo ng bagong pamahalaan. si aguinaldo ay nangampanya para maihalal si edilberto evangelista na pangulo ng bagong pamahalaan. ayon kay aguinaldo, karapat-dapat si evangelista sa posisyon sapagkat si evangelista lamang ang may pinakamataas na pinag-aralan sa kanilang lahat. dahil sa magulong pagtatalo sa kumbensiyon, nagtapos ito nang walang napagkayarian. idinaos ang kumbensiyon sa tejeros noong marso 22, 1897. nagtagumpay ang mga magdalo na maitayo ang bagong pamahalaan. nahalal na pangulo si aguinaldo. nang mahalal na direktor ng interyor si bonifacio, tumayo si daniel tirona at nagsalita: "ang direktor ng interyor ay isang marangal na posisyon. hindi ito dapat mapunta sa isang taong walang pinag-aralan. sa aming bayan ay may isang abogadong nararapat sa posisyong ito, si jose del rosario. kaya dapat tayong tumutol laban sa nahalal. iboto si del rosario!" namula si bonifacio sa hiya at galit. tumayo siya at hinarap si tirona. "hindi ba't nagkasundo tayo," ani bonifacio, "na igagalang ang pasiya ng nakararami anuman ang katayuan ng mga naihalal? hinihiling ko, ginoong tirona, na bawiin mo ang iyong sinabi!" pero hindi siya pinansin ni tirona. sa halip, nagtago ito sa mga tao. hinugot ng supremo ang kanyang baril para paputukan si tirona, pero inawat siya ni artemio ricarte. hinarap ni bonifacio ang buong kapulungan at nagsalita: "bilang tagapangulo ng kapulungang ito, at bilang pangulo ng kataastaasang sanggunian ng katipunan, tulad ng alam ninyong lahat, binubuwag ko ang kapulungang ito at pinawawalang-bisa ang lahat ng napagkasunduan dito!" pagkatapos ay mabilis siyang umalis, kasunod ang kanyang mga tauhan. sa pulong sa naic, tinuligsa nina bonifacio ang nangyari sa tejeros at nagtayo sila ng hiwalay na pangkat. kinabahan si aguinaldo nang kilalanin ng mga taga-batangas ang pamumuno ni bonifacio. inutusan niya si koronel agapito bonzon para hulihin si bonifacio. nang dumating sina bonzon sa himpilan ni bonifacio, nagkaroon agad ng putukan. lumabas ng bahay si bonifacio nang marinig ito. "huwag kayong magpaputok, mga kapatid natin sila" utos niya sa mga tauhan. dahil dito, naagaw ni bonzon ang mga armas nina bonifacio. lumapit si bonifacio sa mga kawal ni bonzon at isa-isa niyang niyakap ang mga ito. "mga kapatid, wala akong masamang ginagawa sa inyo," aniya. isang putok ang narinig at bumagsak ang isang tauhan ni bonifacio. "mga kapatid, ang pinatay ninyo ay isa ring tagalog!" sabi ni bonifacio. muling nagpaputok ang mga tauhan ni bonzon at tinamaan si bonifacio sa kaliwang kamay. sinamantala iyon ni bonzon. sinugod niya si bonifacio at sinaksak sa lalamunan. pinasok ng mga kawal niya ang bahay nina bonifacio at tinangay ang mahahalagang gamit. inutusan ni bonzon si gregoria na magpunta sa isang bahay na walang tao para pagsamantalahan, pero inawat siya ng kanyang mga tauhan. dinala sa indang, cavite ang mga nadakip, kasama ang magkapatid na andres at procopio. nalaman ni bonifacio ang mga layunin ng kilusang propaganda sa pamamagitan ng pagbabasa ng mga kopya ng la solidaridad. laganap na noon ang impluwensiya ng kilusang ito at marami nang samahang mason ang naitayo sa pilipinas. lumahok si bonifacio sa kilusan ng mga mason at naging kasapi rin siya ng la liga filipina ni rizal. nanghina agad ang liga nang dakpin si rizal ng mga espanyol at ipatapon sa dapitan. matapos ipatapon si rizal, muling binuhay nina domingo franco at andres bonifacio ang liga. nagtayo si bonifacio ng mga balangay ng liga sa iba't ibang distrito ng maynila, lalo na sa tundo. gayunman, paglipas ng ilang buwan, nagsimulang mahati ang kasapian ng liga. marami ang ayaw nang sumuporta sa kilusang propaganda sa madrid, dahil diumano, walang nangyayari sa mapayapang paghiling ng mga reporma. naghangad sila ng militanteng paraan ng pagbabago. natakot ang mga lider ng liga na maagaw ng mapupusok na kasapi ang pamunuan ng samahan, kaya binuwag nila ang liga. tuluyang nahati sa dalawang pangkat ang mga kasapi ng liga. nagtatag ng cuerpo de compromisarios ang mayayaman. gusto pa rin nila ang reporma at ayaw nila ang karahasan. samantala, ang kabilang pangkat na pinamumunuan ni bonifacio ay nagtatag ng isang lihim at rebolusyonaryong samahan. naganap ang pagpupulong sa bahay ni deodato arellano sa kalye azcarraga, tundo noong gabi ng hulyo 7, 1892, nang araw na itapon si rizal sa dapitan. bukod kay bonifacio, kabilang sa mga nagsipag-pulong sina arellano, valentin diaz, teodoro plata, ladislao diwa, jose dizon, at ilan pang pilipino. kinilala nila ang kahinaan ng la liga filipina at ang kawalang-saysay ng mapayapang paraan sa paghingi ng pagbabago. kaugnay nito, itinayo nila ang katipunan at itinaguyod ang tatlong pangunahing layunin nito: ang paghiwalay sa espanya at pagpapalaya sa pilipinas; ang paghubog sa pagkatao at asal ng mga kasapi; at ang tapat na paglilingkod sa mamamayang pilipino. sa malamlam na liwanag ng lampara, inilagda ng mga tagapagtatag ng katipunan ang kanilang pangalan sa isang kasulatan tanda ng pagiging kasapi. hiniwa nila ang kanilang braso at ginamit na tinta ang sariling dugo. unang nahalal na supremo ng katipunan si deodato arellano. pero si bonifacio ang tagapangasiwa ng buong samahan. di naglaon, tinanggal si arellano dahil sa kawalan ng sigla at pagpapabaya sa tungkulin. pinalitan siya ni roman basa, ngunit di rin ito nagtagal dahil mahina ang paninindigan. si bonifacio ang pumalit sa kanya bilang supremo ng katipunan. isang nagngangalang monica ang unang napangasawa ni bonifacio. pero hindi nagtagal ang kanilang pagsasama dahil namatay si monica. noong 1892, nakilala ni bonifacio si gregoria de jesus ng kalookan at niligawan niya ito. pagkaraan ng ilang buwan, ikinasal ang dalawa sa simbahan ng binondo. muling ikinasal sina bonifacio at gregoria alinsunod sa mga alituntunin ng katipunan. pagkatapos ng kasal, sumapi si gregoria sa samahan at ibinilang siya sa balangay ng kababaihan ng katipunan. ginamit niyang sagisag bilang katipunera ang "lakambini," na ang ibig sabihin ay musa. tumulong nang husto si gregoria de jesus sa mapanganib na gawain ng katipunan. napagkasunduan na nila ni bonifacio ang bagay na ito nang muli silang ikasal. si gregoria ang nangalaga sa mga dokumento, baril at iba pang importanteng kagamitan ng samahan. kung may mga guwardiya sibil, inililipat niya ng taguan ang mga lihim na kagamitang ito. nang mabunyag ang lihim ng katipunan, dinakip ng mga guwardiya sibil ang mga pinaghihinalaang kasapi ng samahan. agad tumakas sina bonifacio at ibang katipunero at nagpunta sila sa balintawak. pagkaraan, nagtipon-tipon sila sa pugadlawin at doon ipinasiyang simulan na ang paghihimagsik. pinamunuan ni bonifacio ang pagsalakay sa arsenal ng mga espanyol sa san juan. pero naging matagal ang labanan doon kaya nakarating ang saklolo ng mga espanyol. napilitang umurong ang mga katipunero. gayunman, kumalat na rin ang rebolusyon sa ibang lugar. nagkaroon ng mga labanan sa pasig, pandacan, pateros, taguig, kalookan, santa mesa at iba pang pook. nag-alsa rin ang mga mamamayan sa mga lalawigang tulad ng nueva ecija at cavite. dahil sa siglang ipinakita ng mga rebolusyonaryo, natakot si gobernador-heneral ramon blanco. idineklara niya na may malubhang kalagayan sa mga lalawigan ng bulakan, pampanga, nueva ecija, tarlac, laguna, cavite, at batangas. tinakot niya ang mamamayan sa pamamagitan ng araw-araw na pagdakip, paghalughog sa bahay-bahay, at pagkumpiska sa ari-arian ng mga pinaghihinalaang rebolusyonaryo. napuno sa daming bilanggo ang fuerza santiago. marami ang pinahirapan at binaril. may mga ipinatapon sa isla ng carolinas at sa aprika. pero hindi ito nagpahina sa mga rebolusyonaryo. pagkaraan lang ng isang buwan, umabot sa kabikulan at palawan ang rebolusyon. di pa nagtagal, kumalat na ito sa buong bansa. si heneral mariano noriel ang tagapangulo ng hukumang lumitis kay bonifacio. kasama rito si heneral tomas mascardo na minsa'y ipinahuli ni bonifacio dahil sa pagpapalaya nito sa mga bilanggong espanyol. si placido martinez, abogado ni bonifacio, ay umastang tagausig sa halip na tagapagtanggol. sinabi ni martinez na kung may parusang higit sa kamatayan, iyon ay nararapat kay bonifacio dahil sa pagtatangka niyang patayin si aguinaldo. ginamit ng hukuman si tenyente koronel pedro giron, dating tauhan ni bonifacio, bilang testigo laban sa kanya. sinabi ni giron na binigyan siya ni bonifacio ng paunang bayad na sampung piso para patayin si aguinaldo kung hindi nito kikilalaning pinuno si bonifacio. nang hilingin ni bonifacio na makaharap si giron, sinabi sa kanya na si giron ay namatay sa isang labanan sa naic. pero matapos mapatay si bonifacio, si giron ay nakitang kasa-kasama ng mga umusig kay bonifacio. noong marso 6, 1897, pinagtibay ng hukuman ang kasalanan nina andres at procopio bonifacio. inirekomenda ni baldomero aguinaldo na hatulan sila ng kamatayan. gusto ni emilio aguinaldo na ipatapon sa isang isla sina bonifacio. pero sa udyok nina heneral noriel at heneral pio del pilar, hinatulan din ni aguinaldo ng kamatayan ang magkapatid. isang umaga ng mayo 10, 1897, dinala ng pangkat ni lazaro makapagal ang magkapatid na andres at procopio bonifacio sa bundok ng tala. pagdating sa tala, binasa ni makapagal ang isang sulat na ibinigay sa kanya ni heneral noriel. nanginig ang kamay ni makapagal nang mabasa ang sulat. iniutos sa kanya na patayin ang mga bilanggo! ayon sa isang bersiyon ng pagbitay, nagmamakaawa ang magkapatid. diumano, napahumindig si procopio. "kuyang!" nasambit nito. tumayo si bonifacio. “kapatid, huwag ninyo kaming patayin" sabi niya. humakbang siya para yapusin si makapagal. umiwas si makapagal at pinaghanda ang kanyang mga kawal. dinala nila si procopio sa kahuyan at binaril. nagbalik si makapagal kay bonifacio. "huwag mo akong patayin," pakiusap ni bonifacio. "wala akong magagawa," sagot ni makapagal. sa isang iglap, nakatakbo si bonifacio, pero nasukol siya sa tabing ilog at nabaril. naghihingalo siyang bumagsak. isang kawal ang humugot ng kanyang itak at tinaga ang supremo. pagbalik nina makapagal sa kanilang kampo, nasalubong nila si gregoria de jesus. "nasaan ang aking asawa?" tanong nito. "iniwan namin sila sa bundok," sagot ni makapagal. pinuntahan ni gregoria ang lugar na itinuro ni makapagal, pero wala siyang nakitang bangkay o libingan. hindi na nakita pa ang bangkay ng dakilang supremo ng katipunan.