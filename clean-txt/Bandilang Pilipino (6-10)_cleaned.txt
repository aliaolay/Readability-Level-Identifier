 ﻿6-10 isinilang ang bandilang pilipino sa panahon ng rebolusyon laban sa espanya. nang magpunit ng sedula sa pugadlawin ang mga katipunero, iwinagayway nila ang isang bandilang pula na may araw sa gitna at mga titik na k.k.k. ito ang bandila ni andres bonifacio at ang unang bandilang nawagayway sa sagupaan laban sa mga espanyol.   maraming naging bandila ang katipunan. sa simula pa lamang ay may ginagamit na iba't ibang sagisag sa lihim na pulong ang iba't ibang pangkatin at balangay. ang sabi ng iba, ang unang sagisag daw ay isang parihabang telang pula at may puting titik na k.k.k. sa gitna.   pagsiklab ng himagsikan, maraming bandilang iwinagayway sa digmaan ang mga pilipino. isa sa naiiba ang bandilang pandigma ng mga kawal ni heneral mariano llanera. kulay-itim ito at sa gitna ay may puting letrang k katabi ng puti ding larawan ng isang bungo at magkakurus na buto.   pula rin ang bandilang pandigma na ginamit ni heneral pio del pilar. pero may puting tatsulok ito na katulad ng pambansang bandila ngayon. sa gitna ng tatsulok ay may araw na sumisikat at sa tatlong sulok ay may mga pulang titik na k. ang tawag ng marami sa bandilang ito ay "bandila ng magtagumpay."   isa sa unang gumamit ng tatlong kulay sa bandilang pandigma si heneral goyo. ginamit niya ito bilang sagisag sa mga labanan sa bulakan at nueva ecija. ginamit din niya ito sa pasong tirad nang harangin niya ang mga amerikanong tumutugis sa pangkat ni heneral aguinaldo. si gregorio del pilar ang itinuturing na pinakabatang heneral sa rebolusyon.   may sarili ding bandilang pandigma ang mga katipunerong taga-cavite. sinasabi na ang balangay magdiwang ay gumamit ng bandilang pula na may maluningning na araw sa gitna. sa loob ng araw ay nakasulat ang lumang titik na kumakatawan sa k. may nagsabing ginamit ito ni aguinaldo hanggang sa pansamantalang matigil ang digmaan dahil sa pakto ng biyak-na-bato.   pagkaraan ng pakto ng biyak-na-bato, natira sa hongkong si aguinaldo at ang ibang mga lider ng rebolusyon. dito niya ipinatahi ang isang bandila na may tatlong kulay at kahawig ng ating pambansang bandila ngayon. tinahi ito nina marcela agoncillo, lorenza agoncillo at herbosa de natividad.   ang bandilang tinahi sa hongkong ang ginamit noong ipahayag ni aguinaldo ang kasarinlan sa kawit noong hunyo 12, 1898. ito rin ang itinaas sa barasoain nang magpulong ang kongreso sa malolos. naging simbolo ito ng hukbong pilipino nang muling sagupain ang mga espanyol hanggang sa digmaang pilipino-amerikano.     nang manalo ang mga amerikano sa digma, ipinagbawal nila ang bandilang pilipino. bawal ang kahit paghahayag man lamang ng bandila sa mga programa at pook publiko. alam kasi nila na simbolo ito ng kalayaan at layuning magsarili ng mga pilipino. pero patuloy itong lihim na ginagamit at inilaladlad sa mga pagdiriwang.   may dalawampung taong nakatago ang bandila dahil sa pagbabawal ng mga amerikano. pero dahil sa patakaran na unti-unting bigyan ng sariling gobyerno ang pilipinas ay nalantad ang bandila noong 1919. sa panahong iyon ay may mga palatandaan na ng paghahanda sa pamahalaang komonwelt.   nagkaroon ng kumbensiyong konstitusyonal at dito pinagtibay na pambansang bandila ang disenyo ng bandilang ginamit sa kawit. dahil naging iba-iba ang sukat, anyo ng araw, at maging ang tingkad o pusyaw ng kulay sa bandila ay naglabas ng utos si quezon para sa opisyal na anyo at kulay ng bandila. ang utos na ito ang sinusunod ng lahat ngayon sa paggawa at pagkukulay ng pambansang bandila.   muling napailalim sa dayuhang bandila ang pilipinas sa panahon ng hapon. itinatag man ang ikalawang republika, laging nakawagayway ang pambansang bandila kasama ng sumasakop na bandila ng hapon. malaya lamang ito at nag-iisang nakatanghal sa mga lihim na kuta ng mga gerilya.   nakabalik ang hukbong amerikano noong 1944 at natapos ang digma noong setyembre 2, 1945. di nagtagal, ibinigay ng estados unidos ang kalayaan sa pilipinas noong hulyo 4, 1946. magmula sa araw na iyon hanggang ngayon, ang pambansang bandila ay laging nakawagayway sa lupain ng pilipinas, nag-iisa at malaya.