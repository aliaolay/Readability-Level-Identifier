8
 masayang-masaya sa kawit, cavite noon dahil ipinagdiwang ang pagpapahayag ng kalayaan at ang pagpapatuloy ng rebolusyong pilipino laban sa espanya. nagulat ang mga tao nang dumating ang isang pangkat ng sundalo. dalawa sa kanila ang may pasang duyan na may lulang isang taong lumpo. “sino siya? ” tanong ng mga tao. “siya si apolinario mabini,” sagot ng isa. “ipinatawag ni heneral aguinaldo.”   mula sa tanawan, batangas,si mabini ay hindi galing sa mayamang pamilya. nabubuhay lamang sila sa kapirasong lupa na ari at sinasaka ng kanyang ama. pero mahilig mag-aral si mabini kaya't sa pamamagitan ng sipag at tiyaga ay nakatapos siya ng abogasya.   noon pa mang nag-aaral ay hinangaan ang pambihirang husay niyang magsaulo. madali niyang natatandaan ang leksiyon at anumang librong ipabasa sa kanya. hindi rin siya tumututol kahit mahaba at mahirap ang ibigay na aralin ng guro. nagpunta siya sa maynila para mag-aral at pag walang pera ay nagtatrabaho hanggang sa matapos niya ang kanyang kurso.   naging abogado si mabini noong 1894. kinuha siya agad sa upisina ng kaibigan at abogadong si numeriano adriano. noon lamang medyo guminhawa ang buhay at nakaahon sa sobrang trabaho si mabini. dito rin siya napasangkot sa paghanap ng pera para sa mga propagandista.   nang umuwi buhat europa si rizal at itayo ang samahang la liga filipina ay isa na naging kasapi si mabini. naging aktibo siya sa pagpapadala ng pondo para sa mga propagandista at lihim na pagkakalat ng mga kopya ng peryodikong la solidaridad. sa gawaing ito niya nakilala si andres bonifacio at ang ibang pinuno ng liga na nagtayo ng katipunan.   alam ni mabini na huhulihin siya dahil sa kanyang trabaho sa liga. pero hindi siya makapagtago noon dahil may sakit siya at isang lumpo. nakabuti naman ito dahil naligtas siya sa pangkat ng mga pilipinong binitay. nakalaya siya noong hulyo 1897 at pansamantalang nanirahan sa malate.   noong enero 1898, lumipat si mabini sa los bafios, laguna at doon nanirahan. napansin niyang dapat na nagkakaisa ang pagkilos ng mga naghihimagsik kaya't nag-umpisa siyang sumulat tungo sa pagbuo ng isang pamahalaan. nabasa ni aguinaldo ang mga sinulat niya kaya siya ipinatawag para gawing tagapayo.   sa bahay ni aguinaldo tumira si mabini. siya ang sumulat ng mga utos at batas tungo sa pagtatatag ng gobyernong pilipino. kinukunsulta siya ng lahat sa bawat kilos at naging punong ministro ni aguinaldo. nang itatag ang unang republika sa malolos, hinirang din siya ni aguinaldo bilang kalihim ng suliraning panlabas.   pero maraming naiinggit kay mabini. marami rin ang hindi sumasang-ayon sa kanyang mga patakaran at paninindigan. may ibang pinunong gustong maagaw sa kanya ang pagtitiwala ni aguinaldo. nakasalungat niya ang mga taong ito sa iba't ibang usapin tungkol sa konstitusyon gayundin sa pakikitungo sa mga amerikano.   nagkahiwalay sina mabini at aguinaldo sa panahong mas kailangan ni aguinaldo ang payo ni mabini sa iba't ibang bagay. natatalo na noon ang hukbong pilipino at marami sa mga pinuno ang umaalis at sumasama sa panig ng amerikano. hindi naman gaanong matulungan ni mabini si aguinaldo sapagkat magkalayo sila at hirap maglakbay si mabini dahil lumpo.   nagpalipat-lipat ng tirahan si mabini para hindi madakip ng mga amerikano. kung minsan, nakasakay sa kariton sa pagtawid ng mga bundok at bukid kaya't lalong nanghina ang katawan. nahuli rin siya noong disyembre 1898 at ikinulong sa intramuros.   inalok siya ng mga amerikano pero tinanggihan ito ni mabini, hinimok din siyang manumpa sa bandila ng estados unidos pero ayaw ni mabini. sa halip, ipinagpatuloy niya ang pagsulat laban sa pananatili ng mga amerikano rito. gayunman, napilitan ang mga amerikano na palayain siya noong oktubre, 1900.