11-16
"Mahinhin, mahina, mahiyain." Laging ikinakabit ang ganitong mga salita sa paglalarawan sa mga Pilipina, lalo na noong bago magkadigma. Kay Maria Clara laging inihahambing ang mga kababa-ihan. Maging sa mga popular na awitin gaya ng "Dalagang Pilipina" ay palasak ang ganitong kaisipan. Sinasabi na maraming Pilipina ang gumaya kay Maria Clara bunga ng maling interpretasyon sa layunin ni Jose Rizal nang likhain niya ang tauhang ito sa Noli Me Tangere. Ang nais ni Rizal ay kutyain ang larawang ito ng kababaihang alipin ng kultura at relihiyon. Ngunit dahil sa naging paborito ito ng mga romantisistang nagsisunod kay Rizal, inakala ng marami na si Maria Clara ay isang huwaran. Marami ang nagpilit magpaputing kutis at magpatangos ng ilong. Marami ang naging martir sa pag-ibig at nagkasya na lamang sa pagiging tagasunod ng kalalakihan. Bunga ng ganitong pangyayari, tila isang larawan lamang ng mga babaeng Pilipina ang nabuo sa isip ng karamihan: ang kanilang kahinaan. Kaya sa mga kuwento, pelikula at awitin, ang mga babae ay laging naloloko, nagiging kerida, nagagahasa kundi man nababaliw.
Labis ang naging pagpapahalaga sa panlabas na anyo. Nauso ang mga paligsahan sa kagandahan at ang mga babae"y naging dekorasyon na lamang. Sila ay naging pabalat sa mga babasahin, modelo, mayuming tagatanggap ng bisita at tagaaliw. Kung babalikan ang kasaysayan, makikitang noon pa mang unang panahon ay may mahalagang papel na sa lipunan ang kababaihan. Sa alamat ng paglikha ng tao, ang babac ay di nanggaling sa tadyang ng lalaki. Si Malakas at Maganda ay sabay na iniluwal ng kabiyak na kawa-yan. Ang mga babe ay may karapatang magkaroon ng sariling ari-arian. May karapatan silang hiwalayan ang asawa kapag sila'y inapi. Katuna-yan, ang salitang "maybahay' na iniuukol sa babae ay tanda ng pag-kilala sa kanilang katayuan bilang panginoon ng sariling buhay. Kalahok sila noon sa paggawa at katuwang ng mga lalaki sa bukid, gubat, dagat at maging sa bahay. Mayroon din silang espesyal na papel bilang "babaylan." Sila ang tumatawag sa mala-"bathala" upang gumaling ang mga maysakit o pasaganain ang ani sa bukid. Maaari rin nilang halinhan ang kanilang asawa sa pamumuno ng tribu gaya ng nangyari sa kasaysayan ni Prinsesa Urduja at iba pang pinunong babae. Sinasabing si Prinsesa Urduja ay may hukbo ng mga babaeng mandirigma na sanay sa paghawak ng sibat at pagtudla. Walang takot niyang pinamunuan ang hukbong ito kapag may nagtatangkang sumakop sa kanyang barangay. Mayroon din siyang lupon ng kababaihan na tagapayo niya sa pamumuno. Ang kanyang pamumuno ay iginagalang di lamang ng mga nasasakupan kundi maging ng mga kalapit-barangay.
Alamat man o katotohanan, ang kuwento tungkol kay Prinsesa Urduja ay isang katibayan na mataas na pagpapahalaga ang iniukol noon ng lahat sa kababaihan. Pagdating ng mga Espanyol, ang mga Pilipino ay tinuruang mag-dasal, naging mapamahlin, mahiyain at matatakutin. Nang panahong iyon lumitaw ang mga Maria Clara, ang "karikatura ng inutil na babaeng Pilipina." Ngunit mayroon ding mga Pilipina na tumutol maging dekoras-yon lamang sa tahanan at simbahan. Noong 1889, pinuri ni Rizal sa "'Liham sa mga Dalagang taga-Malolos" ang 20 dalagang nagpetisyon upang huminging permisong buksan ang isang panggabing paaralan na itinatag nila. Sa pamumuno nina Basilia at Nena Tiongson, binuksan nila ang panggabing paaralan para sa kababaihan kahit labag ito sa utos ni Padre Agustin, kura paroko ng Malolos. Namula sa galit ang prayle nang mabalitaan ito. Ipinasundo niya sa goberna-dorsilyo ang magkapatid upang kausapin sa kumbento ngunit hindi sumama ang dalawa. Makaraan ang ilang araw, napilitan ang prayle na pumunta sa bahay ng mga Tiongson. Itinanong ng prayle kung bakit di na madalas magsimba ang magkapatid. Nabigla ang prayle nang sagutin siya ng dalawa na hindi kailangang magsimba upang magdasal. Nagkasagutan ang prayle at ang magkapatid na Tiongson. Umuwing bigo at nagngingingit ang prayle. Dahil sa pangyayari, sinulatan ni Rizal ang mga taga-Malolos: "Isang magandang halimbawa ang naipamalas ninyo para sa mga kaba-baihang tulad ninyo na naghahangad ding mamulat at masagip mula sa pagkakaidlip." Ayon kay Marcelo H. del Pilar, ang mga Pilipino sa Espanya ay nakatanggap ng mga pagbati buhat sa iba't ibang pahayagan sa Madrid, Pransiya, Inglatera at Austria na pawang kumi-kilala sa katatagan ng mga dalagang taga-Malolos. Labingwalong taong gulang lamang si Gregoria de Jesus nang maki-lala niya si Andres Bonifacio sa Binondo. Isang linggo matapos ang kanilang kasal, sumapi si Oryang sa Katipunan. "Lakambini" ang napili niyang sagisag. Tulad ng iba pang Katipunera, naging tagapagtago rin siya ng mahahalagang dokumento, armas at selyo ng samahan. Minsan, sa pagtakas mula sa mga naghinalang guwardiya sibil, kinailangang ilagay niya sa loob ng damit ang mga papel pang mailipat lamang ito sa ligtas na lugar. Naging tungkulin din ng mga Katipunera ang magbantay samanta-lang nagpupulong ang mga pinuno ng Katipunan. Nagsasayawan at nag-aawitan sila sa salas o balkon, upang huwag mahalata ng mga nagdaraan, lalo na ng mga guwardiya sibil, na may lihim na pagpupu-long sa loob. Kasalo rin ni Bonifacio si Oryang sa maraming hirap at pagtitiis. Magkasama sila sa mga pulong sa labanan. Hanggang sa Cavite ay kasama siya ng asawa. Nasaksihaa niya ang ginawang pag-alipusta kay Bonifacio sa Tejeros. Kasama rin siya ng asawa nang tugisin ito ng mga tauhan ni Aguinaldo at hulihin sila ni Agapito Bonzon sa Limbon.
Sinasabing pinagtangkaan pang halayin ni Bonzon ang Lakambini ng Katipunan matapos pagnakawan ng una ang huli. Ang lahat ng ito ay tiniis ni Oryang. Dalawampu't dalawang taong gulang lamang si Oryang nang mamatay si Bonifacio sa kamay ng mga Magdalo habang patuloy na sumusulong ang Himagsikang Pilipino. Ang kompositor na si Julio Nakpil ang naging pangalawang asawa ni Oryang. Nang itatag ni Andres Bonifacio ang Katipunan, pulos lalaki la mang ang kasapi rito. Madalas ang kanilang mga lihim na pulong. Dahil ipinagbabawal sa lahat ng kasapi ang pagsasabi ng anumang bagay tungkol sa Katipunan sa kani-kanilang maybahay, ang mga asawa.ng mga Katipunero ay unti-unting naghinala sa gabi-gabing pag-alis ng kanilang asawa. Upang matigil ang pagtatanong ng mga asawa na ma-aaring humantong sa pagkatuklas ng samahan, nagpasiya ang.mga Katipunero na bumuo ng pangkat ng kababaihan sa Katipunan. Nagkaisa sila na ang mga asawa, anak, at kapatid lamang ng mga
Katipunero ang maaaring sumapi rito. Marahil, ang seremonya para sa pagtanggap ng mga babaeng kasapi ay tulad din ng inisasyong pangkalalakihan. Tatlong tanong ang dapat sagutin ng nais sumapi: Ano ang kalagayan ng Pilipinas noong unang panahon? Ano ang lagay nito ngayon? Ano ang magiging lagay: nito sa darating na panahon? Noong 1893, natatag ang unang pangkat ng mga Katipunera. Ang mga sumusunod ang bumuo ng pamunuan: Josefa Rizal, pangulo; Gregoria de Jesus, panga-lawang pangulo; Marina Dizon, kalihim; at Angela Lopez, piskal. Dahil di gaanong pinaghihinalaan ng mga Espanyol ang kababa-ihan, naging tungkulin nila ang pag-iingat at paghahatid ng mga doku-mento. Ngunit isang araw, natiktikan ng miga guwardiya sibil si Marina Dizon. Sinundan siya ng mga ito hanggang Tutuban. Pagdating sa estasyon ng tren, pumasok siya sa isang lumang palikuran saka sinunog ang dala-dalang listahan, ng mga kasaping Katipunan. Paglabas niya' y saka lamang siya nakahinga nang maluwag. Kilala sa katigasan ng loob, si Ma. Josefa Gabriela Silang ay di nagkasya sa pagluluksa na lamang sa kanyang kabiyak na si Diego Silang, matapos itong pataksil na barilin sa utos ng mga prayle. Isinilang siya noong Marso 19, 1731 sa Santa, llocos Sur. Nang mamatay ang kanyang mga magulang, inampon si Gabriela ni Don Tomas Milan, isang mayamang negosyante. Sa Vigan niya nakilala si Diego na noo'y nagtatag ng isang hukbo para mag-alsa laban sa mga Espanyol. Nalansag ang hukbo ng mga rebelde nang mamatay si Diego at | hulihin ang mga pangunahing kasapi nito. Nagtago sa Abra si Gabriela upang sandaling umiwas sa mga kaaway. Sumumpa siyang maghihi-ganti, kaya di nag-aksaya ng panahon si Gabriela. Isa-isa niyang kinausap ang mga dating tauhan ng yumaong asawa. Kinumbinsi niya ang mga ito na ipagpatuloy ang paglaban sa mga Espanyol. Katulong ang maraming taga-llocos, unti-unti silang nagtipon ng mga sandata. Nilusob nila ang mga garison at ninakaw ang mga baril at bala ng mga Espanyol. Dahil sa taktikang gerilya, kinatakutan ng mga prayle at opisyal ng pamahalaan ang pangkat ni Gabriela. Ngunit sa labanan sa Piddig, ang maliit na pangkat ni Gabriela ay hinarap ng 6,000 kawal. Hindi nasindak si Gabriela at patuloy na nakipaglaban. Dahil sadyang marami ang mga kaaway, nasukol ang pangkat ng mga rebelde. Noong Setyembre 20, 1763, walumpung rebelde, kabilang si Gabriela, ang binitay sa plasa ng Piddig. Unang napabalita si Trinidad Tecson dahil sa kanyang kagandahan. Isinilang noong 1849 sa San Miguel de Mayumo, Bulakan, maagang nahilig sa paghawak ng espada si Trining. Ang magandang binibini ay kinakitaan noon pa man ng katangi-tanging lakas ng loob. Sumapi siya sa Katipunan noong 1895. Agad nagpamalas ng angking katapangan si Trining nang hilingin sa kanyang magsuot ng unipormeng pangmilitar ng mga Katipunero at sumama sa pangkat ni Heneral Llanera. Buong tapang siyang humawak ng sandata at sumama sa pagpapalaya sa bayang San Miguel mula sa mga Espanyol. Lalong iginalang ng mga kapwa rebolusyonaryo si Trining sa labanan sa Biyak-na-Bato. Kasama ang asawang si Julian Alcantara at dalawa nilang katulong, ipinagtanggol nina Trining ang daang papasok sa kuta sa Biyak-na-Bato. Matagumpay nilang napaurong ang mga Espanyol at si Trining ay binansagang "Ina ng Biyak-na-Bato.' Napatampok ang pangalan ni Trining sa 12 sagupaang kanyang nilahukan. Dahil sa angking tapang at talino, pinamunuan niya ang isang pangkat ng mga kawal. Lumaban sila sa sagupaan sa San Rafael, San Antonio, Dagupan, Baling-kupang, Malabon, Maynila, Cabanatuan, San Isidro at San Ildefonso. Napahinga lamang siya nang masugatan sa Zaragosa kasama ang pangkat ni Heneral Soliman. Nagpatuloy si Trining sa paglahok sa rebolusyon. Nangalap siya ng mga armas para sa hukbo. Binuo niya ang pangkat ng mga babaeng gumagamot at nag-aalaga sa mga sugatan. Bukod kay Tandang Sora, marami pang kababaihan ang nagtaguyod sa himagsikan sa iba't ibang paraan. Si Agueda Esteban ang naging tagapamili ng armas at bala para sa hukbo ng kanyang asawang si Mariano Barroga sa Cavite. Nabingit din siya sa kamatayan dahil sa pag-dadala niya ng mga papeles tungkol sa mga lihim na estratehiyang pandigma na ginawa ng kanyang asawa at ni Heneral Artemio Ricarte. Nagpakasal siya kay Hen. Ricarte nang yumao ang kanyang asawa. Sa Panay, si Nazaria Lagos ng Dueñas ay nagtayo ng isang ospital panghukbo sa baryo Jaguimit upang tulungan ang mga sugatang kawal. Araw-gabi siyang naglinis ng mga sugat, nagbigay ng lakas ng loob sa mga nanlulupaypay na kawal at nagsubo ng pagkain sa mga nabalda ng himagsikan. Ang mga kamag-anak ni Rizal ay naging aktibo rin sa Himagsikan. Si Josefa Rizal, gaya ng nabanggit, ay naging pangulo ng pangkat pangkababaihan ng Katipunan samantalang ang pamangkin niyang si Angelica Lopez ay nagsilbing piskal. Si Josephine Bracken, ang asawa ni Rizal na noong una'y pinag-hinalaang espiya ng mga prayle, ay naging masugid na tagapagtaguyod ng Himagsikan. Sinasabing sa huling pagkikita nila sa Fuerza Santiago, tinanong ni Rizal si Bracken kung ano ang gagawin nito pagkamatay niya: *Ililibing ko ang iyong bangkay, pagkatapos ay pupunta ako sa Imus upang maging nars." Tinupad ni Josephine ang pangakong ito. Sa labas ng Maynila, ang kababaihan ay nagpamalas din ng kabayanihan. Sa Laguna, pinangilagan ng mga guwardiya sibil ang pangalang
Agueda Kahabagan. Kilala sa tawag na "'Henerala," ang Batanggenyang si Kahabagan ay isa sa mga natatanging Pilipina na naging heneral ng hukbo. Nagapi nila ang mga Espanyol sa San Pablo at napalaya ang bayang iyon. Sa Panay, si Teresa Magbanua ang tanging babe na namuno sa isang hukbo ng mga mandirigma. Taga-Pototan, Iloilo, si Magbanua ay higit na kilala sa tawag na Nay Isa. Dati'y isang tahimik na guro lamang si Nay Isa. Nagturo siya sa maraming bayan ng Iloilo. Nang pakasal siya kay Alejandro Baldera, iniwan niya ang pagtuturo at na-muhay na lamang nang tahimik sa bukid kasama ang asawa. Maka-raan ang ilang buwan, naramdaman ni Nay Isa na tila may kulang sa kanyang buhay. Nag-aral siyang mangabayo at humawak ng baril. Nang sumiklab ang himagsikan sa Panay, sumama siya sa pangkat ni Heneral Perfecto Poblador sa Bundok Bato-Bato. Dahil sa kasanayang humawak ng sandata, si Nay Isa ay hinirang na pinuno ng isang batalyon at nang lumaon, ay naging unang babaeng heneral ng Panay. Sa labanan sa Sap-ong, halos maubos ang mga tauhan ni Nay Isa. Ngunit dahil sa angking talino, napaglalangan nila ang mga Espanyol at napaurong ang mga yon. Nangisakupin ang Panay ng mga Amerikano noong 1900, nagbalik si Nay Isa sa bukid kapiling ang karyang asawa. Si Henerala at Nay Isa ay dalawa lamang sa mga babaeng hindi nangiming humawak ng sandata alang-alang sa bayan. Walumpu't tationg taong gulang si Melchora' Aquino nang sumiklab ang rebolusyong Pilipino laban sa mga Espanyol. Ngunit hindi naging sagabal ang kanyang gulang upang makatulong sa pakikibaka ng kanyang mga kababayan. Dati'y tahimik a namu-muhay si Tandang Sora sa Pasong Tamo, Balintawak. May malit siyang tindahan noon na madalas gawing tagpuan ng mga kasapi ng Katipunan. Nang sumiklab ang rebolusyon, tumulong si Tandang Sora sa pamamagitan ng pagtanggap at pagkupkop sa mga sugatang Katipunero na tinutugis ng mga kaaway. Ang kanyang kubo sa Balintawak ay naging simbolo ng pag-asa sa mga hapo at sugatang kawal. Sa kubo ni Tandang Sora ay laging may mainit na sabaw at mapagpalang kamay na mag-aalaga sa mga maghihimagsik. Nangangalap din si Tandang Sora ng mga damit at gamot para sa mga Katipunero. Dahil sa pakikisangkot sa Katipunan, hinuli ng mga Espanyol si Tandang Sora. Hindi iginalang ng mga ion ang kanyang katandaan. Ipiniit siya at matapos ang ikalawang paglilitis ay ipinatapon sa Guam.
Nang sakupin ng mga Amerikano ang Pilipinas, pinalaya nila ang lahat ng bilanggong Pilipino sa Marianas at kasama si Tandang Sora sa mga bumalik sa Pilipinas. Namatay siya sa gulang na 107 at inilibing sa musoleo ng mga beterano ng Himagsikang Pilipino. Si Tandang Sora ay isang natatanging halimbawa na hindi sagabal ang gulang ng isang tao upang makapaglingkod sa sambayanan. Itinu-turing siya ngayong "Ina ng Rebolusyon." Ibang uri naman ng kabayanihan ang ipinamalas ni Donya Teodora Alonso, ina ni Jose Rizal. Nang sumiklab ang Rebolusyon ilang ulit na dinakip ng mga Espanyol si Donya Lolay dahil sa kung ano-anong bintang gaya ng pagnanakaw o di paggamit ng opisyal na apelyidong Realonda. Minsa'y nabilanggo siya sa loob ng dalawa't kalahating taon. Ang tunay na dahilan ng pagpapahirap sa kanya ng mga Espanyol ay ang mga akda ng kanyang anak na humihingi ng pagbabago sa buktot a pamamahala ng mga mananakop. Sinasabing pinaghinalaan ng mga Espanyol ang ina ng bayani dahil alam ng lahat na siya ang unang guro ni Rizal at nagturo ritong maging matatag sa kanyang mga paninindigan. Maraming pagkakataong maaaring tumakas si Donya Lolay at magtago sa mga awtoridad ngunit di niya ito ginawa. Naniniwala siya sa katarungan at tulad ng kanyang anak, matibay ang kanyang prinsipyo. Ang pinakamasakit a pangyayari para kay Donya Lolay ay nang masaksihan niya ang pagbaril sa kanyang anak sa Bagumbayan noong Disyembre 30, 1896. Bagaman ipinagmamalaki niya ang anak sa pagpapakasakit nito sa bayan, di rin niya naiwasang lumuha dahil sa nakitang kalupitan ng mga Espanyol. Sinasabing inalok si Donya Lolay ng Pamahalaan ng Pilipinas ng pension para sa kamatayan ng kanyang anak. Ngunit tumanggi ito, "Ayaw kong tumanggap ng kabayaran para sa ginawa ni Jose alang-alang sa ating bayan. Di lamang sa larangan ng pakikipaglaban o pag-aalaga sa mga sugatan naipamalas ng kababaihan ang kanilang pagtataguyod sa 'Rebo-lusyon. May mahalaga ring papel na ginampanan ang mayayamang naniniwala sa ipinaglalaban ng mga mandirigmang Pilipino. Tina guriang "Ninang ng Rebolusyon," si Gliceria de Villavicencio ay isang mayamang pilantropo na tumulong sa mga rebolusyonaryo sa pamamagitan ng pagpapadala ng mga gamot, pagkain at bala sa mga kampo ng hukbo. Iniabuloy rin niya ang kanyang barkong S.S. Bulusan sa mga rebolusyonaryo. Si Villavicencio ay maybahay ni Feliciano Hokson. Naging masigasig na tagapagtaguyod din ng kalayaan sa Panay si Patrocinia Gamboa, isang mayamang taga-Jaro. Tulad ni Gliceria, nag-padala rin siya ng gamot at salapi sa mga Pilipinong mandirigma. Nang mabalitaan niya na ang mga rebolusyonaryo ay walang bandila, agad siyang nagpatahi ng bandilang Pilipino at ipinuslit ito upang makarating sa mga rebolusyonaryo. Ang bandilang ito ang ginamit ng mga kawal nang palayain nila ang Santa Barbara, Iloilo. Itinaguyod din nina Hilaria Aguinaldo, asawa ni Heneral Emilio Aguinaldo, Gng. Pantaleon Garcia at Gng. Miguel Malvar ang Rebolusyon sa pamamagitan ng pagtatatag ng Asociacion de Damas dela Cruz Roja. Inalagaan nila ang mga maysakit na kawal sa Malolos.
Kabilang din sa kapuri-puring baba si Crescencia Sanchez San Agustin de Santos na siyang unang Pilipinang nars na naghandog ng tulong sa isang ospital militar sa Imus, Cavite noong 1896. Dupat ding banggitin dito ang kasaysayan ni Pepita Tiongson. Bagaman di siya humawak ng sandata at sumugod sa kampong mga kaaway, si Tiongson, na lalong kilala bilang **Pepita ng Baliwag о "Pepitang Himala, ay nagsilbing inspirasyon sa mga Pilipinong mandirigma. Tubong-Baliwag, ang marilag na si Tiongson ay naging simbolo ng pinakamimithing kalayaan ng mga Pilipino sa pamamagitan ng awiting "Jocelynang Baliwag, ang kundiman ng Himagsikan na inihandog sa kanya. Sinasabing ang musika ng Kundiman ay kung lang taon nang kinakanta-kanta ng mga Tagalog. Hanggang ngayo'y di pa matiyak kung sino ang naglapat ng titik nito. Dahil sa katanyagan ng kundiman. bawat hukbo ng mga kawal Pilipino ay may kanya-kanyang titik. Ayon sa mga kuwento, ang awiting ito ang innawit-awit ng mga pagod na mandirigma habang sila’y nagpapahinga sa pagitan ng madudugong labanan. Ang misteryong bumabalot sa awiting ito ay mathal maraming ina, asawa at kapatid na naglingkod sa Himagsi Kan neunit ang mga pangalan ay di naitala sa kasaysayan. Malinaw na pinatutunayan ng kabayanihang ipinamalas ng kababailian na ang Himagsikan ay di tagumpay lamang ng kalalakihan. Sa pamamagitan ng kanilang lakas. talino at tapang. naipakilala nila na ang pastatanggol sa bayan ay tungkulin ng lahat ng mamamayan, lalaki o babe, matanda o bata man.