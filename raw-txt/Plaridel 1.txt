6-10
"Magiging makata rin siyang tulad ko," sabi ni Julian del Pilar nang isilang ang bunso niyang si Marcelo noong 1850. Pero nang lumaki, si Marcelo at hindi lamang naging isang makata at mahusay na manunulat. Naging isa siyang dakilang propagandista na nag-alay ng kaniyang buhay para mabago ang kalagayan ng mga Filipino. Maraming libangan si Marcelo noong bata siya. Hinangaan siya sa pagtugtog ng biyolin. Sa palasan, o larong tulad ng arnis, walang makahigit sa kaniyang kahusayan. Pero higit sa lahat, mahusay siyang magtalumpati at di umuurong sa mga debate. Isang katangian ito na nakaakit kay Marciana, ang kaniyang pinsang napangasawa niya. Maagang nakagalit ni del Pilar ang mga prayle. Minsang mag-anak siya ng binyag, nakipagtalo siya sa kura dahil sa mataas na singil nito. Nagalit ang kura at ipinahuli si del Pilar. Walong taon siyang nabilanggo kaya mahinto siya sa pag-aaral. Noon lamang 1880 siya natapos sa Unibersidad ng Santo Tomas at naging abogado. Laging inaatake ni del Pilar ang mga prayle dahil sa labis na kapangyarihan nila sa bansa. Tinawag niyang frailocracia o paghahari ng prayle ang pamahalaang Espanyol sa Filipinas. "Milagroso ba ang mga prayle sa Espanya tulad sa Filipinas?" tanong niya minsan sa prayle. Nagtawanan ang mga kaharap at namula ang prayle. Nakulong man, nagpatuloy pa rin si del Pilar sa pag-atake sa pang-aabuso ng mga prayle. Nagpunta siya sa iba't ibang bayan sa Bulakan para ipaliwanag ang katiwalian ng mga prayle. Kahit maliliit na umpukan ay nilapitan niya. Mga sabungan ang madalas niyang pagtalumpatian. Bukod sa maraming tao, nakapagsasalita pa siya rito nang malaya at di nahahalata ng mga prayle. Inilathala niva ang Diariong Tagalog noong 1882. Dito, sumulat siya ng mga artikulo tungkol sa pagmamahal sa bayan at sa pagtitiis ng mga Filipino sa ilalim ng mga Espanyol. Isinulat din niya ang pang-aabuso ng mga prayle. Natuwa ang maraming nakabasa ng diyaryo. Pero mayroon ding mga natakot dito. Di ito nagtagal dahil sa kakulangan ng pondo. Kahit wala na ang Diariong Tagalog, nagpatuloy pa rin si del Pilar sa pag-atake sa mga prayle. Noong 1888, sumama siya sa isang demonstrasyon ng may 800 Filipino laban sa mga prayle. Pumarada sila sa mga kalye ng Maynila at nagpunta sa opisina ng gobernador-heneral. Dito, iniharap nila ang petisyong humibiling na paalisin ang mga prayle sa Filipinas. Sa galit ng mga prayle, iniutos agad nilang dakping muli at ibilanggo si del Pilar. Nang malaman ni del Pilar ang utos, tumakas agad siya papuntang Espanya. Pero bago umalis, sumulat muna siya ng mga polyetong kumukutya sa mga prayle. Lalong nagalit ang mga prayle nang mabasa ang mga iyon, pero nakaalis na si del Pilar. Sa Espanya, naging patnugot si del Pilar ng diyaryong tinawag na La Solidaridad. Dito niya ginamit ang sagisag na "Plaridel." Ginamit nila ang La Solidaridad para mangampanya laban sa labis na kapangyarihan ng mga prayle. Nais din nilang magkaroon ng pantay na karapatan ang mga Filipino at Espanyol sa Filipinas at maging lalawigan ito ng Espanya. Di nagtagal ang pagkakaisa ng mga Filipino sa Espanya ay nahati sila sa dalawang pangkat. May mga Filipinong nais magtayo ng bagong pangkat kaya humiling ng bagong halalan ng pamunuan. Nagkalaban sa panguluhan sina Rizal at del Pilar. Sa unang botohan, walang nanalo sa mga naglaban. Sa sama ng loob, umalis sa Espanya si Rizal at si del Pilar ang naiwan sa puwestong pangulo. Buhat nang umalis si del Pilar sa Filipinas, naging mahirap ang buhay ng kaniyang mag-lina. Si Tsanay ay nagtrabaho upang mapalaki ang kanilang dalawang anak na si Sofia at Anita. Nang malaman ni Anita ang kalagayan ng ama sa Espanya, binasag niya ang kaniyang alkansiva at ipinadala ang tanging pisong naiipon. Naiyak si del Pilar nang matanggap ang piso. Napakahirap ng buhay ni del Pilar sa Espanya. Wala siyang pera at madalas malipasan ng gutom. Kung minsan, napipilitan siyang makikain sa bahay ng kaniyang mga kaibigan. May mga pagkakataong namumulot pa siya.ng upos ng sigarilyo upang may ipanlaban sa lamig. Dahil dito, unti-unting mangayayat si del Pilar hanggang magkasakit siya nang malubha. Sa kaniyang mga huling araw, unti-unti na ring nagbago ang paniniwala ni del Pilar. Rebolusyon, aniya, ang kailangan sa Filipinas. Binalak niyang pumunta sa Hong Kong upang doon ihanda ang gagawing pag-aalsa. Pero hindi na siya nakaalis pa sa Espanya. Namatay siya sa Barcelona noong Hulyo 1, 1896 mang hindi natutupad ang kaniyang pangarap.