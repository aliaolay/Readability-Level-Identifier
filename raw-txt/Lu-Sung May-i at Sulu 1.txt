6-10
Noong araw, nakagagawa na ang mga Pilipino ng iba't ibang sasakyang-dagat para makapaglakbay. Sarisari ang laking mga barangay na nagagawa nila. May mga barangay na tama lang sa isang mag-anak. May ginagamit sa digmaan na kayang magsakay ng daan-daang tagasagwan at mga kawal.
Gumagawa rin sila ng mga barkong sunod-sunod ang laki at ipinagbibili nila sa ibang bayan. Nang palayasin sa Tsina ang mga Arabe, nakarating sila sa Borneo dala ang kanilang kalakal. Doon nila nabalitaan ang Sulu na noon ay dinarayo na ng mga mangangalakal mula sa mga kalapit na pulo. Nagpunta sa Sulu ang mga Arabe at nagtinda ng kalakal na noon ay mabiling-mabili sa mga bansa sa Asya. Pagkaraan, dumating din sa Sulu ang mga misyonerong Muslim upang palaganapin ang Islam. Matagal nang nakikipagpalit ng kalakal sa Sulu ang mga Taga-Annam na Orang Dampuan kung tawagin.
Ngunit nainggit ang mga katutubo Sa mga Orang Dampuan. Isang araw, sinalakay nila ang mga katutubo. Pero may mga armas silang dala kaya maraming katutubo ang napatay at pati mga bata ay nadamay. Dali-daling tumakas ang mga Orang Dampuan. Matagal bago sila muling nagbalik sa Sulu. Dahil dito, naging mapaghinala ang mga taga-Sulu. Ayaw nilang makipagnegosy o sa mga taga-Banjar.
Dinala ng mga taga-Banjar ang kanilang prinsesa at inalok ito sa pinuno ng Sulu para maging asawa.
Pumayag ang pinuno na pakasalan ang prinsesa. Pumayag rin siyang pailalim sa imperyo ng Banjarmasin. Nang dumami ang mga dayuhang mangangalakal sa Sulu, nataboy sa kabundukan ang mga katutubo. Hindi natatakot na maglakbay sa dagat ang mga katutubo sakay ng kanilang barko. Noon, ilang Pilipino ang dumaong sa Canton at dala ang ilang mahahalagang kalakal gaya ng itak, perlas kabibe at iba pa. Ipinagpapalit nila ito sa mga banga at iba pang kalakal na ipinagbibili nila sa mga bayan-bayan sa Timog-Silangang Asya. Dumayo rin ang mga Tsino sa May-i o Mindoro.
Tumitigil ang kanilang barko sa tapat ng bahay ng datu at dito nila inilalatag ang kanilang paninda.
Gustong-gusto ng mga katutubo ang porselana, ginto, yero, pabango, at makukulay na abaloryo.
Bulak, perlas, nganga, banig, at basket naman ang pamalit na kalakal ng mga katutubo.
Ipinagbibili nila nang tingi ang mga ito sa bayan. Dumayo rin ang mga Tsino sa San-su, ang tawag nila noon sa Calamines, Busuanga at Palawan. Tumitigil sila sa gitna ng dagat saka pinapatunog ang mga tambol para ipaalam ang kanilang pagdating. Pinupuntahan sila ng mga katutubo sakay ng mga bangka.
Kung may munting kaguluhan, namamagitan ang datu at kapag nagkasundo, ang mga Tsino ay namimigay ng mga payong na seda at maliliit na porselana. Nakarating din ang mga mangangalakal na Tsino sa Sulu na noon ay isa nang maunlad na daungan. Itinitinda nila rito ang ginto, tanso, tela, bughaw na abaloryo, mga banga at palayok. Ang pinakamahal na pamalit ng mga taga-Sulu sa mga Tsino ay ang kanilang malalaking perlas. Gustong-gusto ng mga Tsino ang perlas na ito dahil bilog na bilog at di kumukupas ang kaputian. Nagbayad ng buwis ang Sulu sa Tsina para lalong umunlad ang kanilang kalakalan. Noong 1417, nagpunta ang dalawang pinuno ng Sulu sa Tsina kasama ang ilang kawal at kamag-anak para magbayad ng buwis sa emperador. Binigyan nila ang emperador ng mamahaling hiyas.
Binigyan naman sila ng emperador ng opisyal na selyo at pinagbakasyon pa nang 27 araw sa Tsina. Nabalitaan din ng mga Tsino na sa timog ay may malaking isla na mapagdadalhan ng kalakal.
Min-to-long ang tawag ng mga Tsino sa Mindanaw. Bulak at katad ang pamalit ng mga tagaroon para sa pulang tapete at tela mula sa Java. Gustong-gusto rin ng mga Tsino ang iba't ibang langis at kahoy na ginagamit nilang pabango. Lu-sung ang tawag ng mgaTsino sa Luzon. Nang habulin ng hukbong pangkatihan ng Tsina ang isang grupo ng mga pirata, sa mga katutubo ng Luzon sila humingi ng tulong. Maraming Tsino mula sa Fukien ang nanirahan sa Manila nang makapag-asawa sila ng katutubo.
Naputol lamang ang relasyon ng Luzon, at Tsina nang dumating ang mga mananakop na Espanyol. May kalakalan din ang mga magkakalapit-pulo. Dumaray o ang mga taga-Luzon sa Cebu at nakikipagpalit ng mga kalakal. Nang dumating si Legazpi sa Butuan, kinaibigan nila ang mga mangangalakal na Muslim buhat sa Maynila para tulungan silang makipagpalit ng produkto, at bumili ng makakain sa mga taga-Butuan. Walang sawa ang mga Bisaya sa pag-awit habang naglalakbay sa mga kalapit na pulo.
Ang kanilang mga bangka ay punong-puno ng mga pagkain gaya ng bigas, kamote, at isda.
Namimili rin sila ng mga manok, baboy at kambing. Nagpapalit rin sila ng ginto at mga alahas.
Namimili rin sila ng alipin at kung minsan, iniluluwas ang mga ito sa Borneo at Indonesya.