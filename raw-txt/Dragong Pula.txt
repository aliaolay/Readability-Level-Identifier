3-8
Naglálaróng mag-isá si Pepito sa tabing-ilog nang makahukay siya ng isang itlóg. Ibáng-ibá ang nahukay na itlóg ni Pepito. Mas malaki itó kaysa itlóg ng manók. Bukód pa, ang itlóg ay kulay-pulá!


Tuwáng-tuwang iniuwì ni Pepito ang pulang itlóg. Dinalá niyá ang itlóg sa silong ng kaniláng bahay. May mga pugad ng manók sa silong ng kaniláng bahay. Maraming alagang manók ang amá ni Pepito. Isinama ni Pepito ang puláng itlóg sa isáng pugad. Maraming itlog ang pugad at may inahing humáhalimhim. Nagulat ang inahín sa pugad dahil malaki at pulá ang dalá-daláng itlóg ni Pepito. Naisip ni Pepito, "Siguro pag napisâ ang itlóg magiging isáng malaki at makisig na tandáng ang sisiw.'Waláng tatalo sa aking matapang at puláng tandáng.”


Kinábukasan, nágising si Pepito nang mag-ingáy ang mga manok sa silong ng kanilang bahay. Waring takót na takót ang mga manók sa silong. Sumilip si Pepito sa silong. Nagulat siya nang makitang napisâ na ang puläng itlóg. Pero hindì isáng puláng sisiw ang lumabás sa itlóg. Sa halip isáng pulang dragón ang lumabas. Takót na takót ang mga manók sa puláng dragón.


Kinuha ni Pepito ang puláng dragón at pinakain. Tuwang-tuwâ siyá sa puláng dragón dahil mabait. Hindì itó nangángagat, gaya ng ibáng dragón sa istorya. Pero mabilís lumaki anq puláng dragón. Sa loób ng isáng araw, itó ay naging kasinlaki ng aso. Maghapong kalarô ni Pepito ang kanyang alagang dragón


lláng batà ang nakakita kiná Pepito. Niloko nilá si Pepito dahil sa kalaróng dragón. "Pangit na aso! Pangit ang aso ni Pepito!" Akalà nilá ay isáng pangit na aso ang kalarô ni Pepito. Binató pa ng mga bata ang munting puláng dragón.


Sa di sinásadyang pagkakátaón, isáng bató ang tumamà sa ulo ni Pepito. Nápasigáw sa sakit si Pepito. Dito biglang nagalit ang puláng dragón. Bigláng may lumabás na apóy as burgangà nitó. Malakás at mahabà ang bugá ng apóy ng puláng dragón. Nagtakbuhan sa takot ang mga batà.


Mulâ noón, natakot ang mga tao sa Dragóng Pulá. Pinalayas nilá itó sa nayon at pinatirá sa isáng kuweba. Malayò sa nayon ang kuweba. Sa kuweba na lumaki ang Dragóng Pula. Lumaki itóng kasinlaki ng isáng kalabaw. Araw-araw, dinadalaw ni Pepito ang Dragóng Pula. Dinádalhán niyá ng pagkain ang Dragóng Pulá. Awáng-awâ siyá sa alagà dahil nag-iisá sa kuweba.


Isáng araw, may dumating na peste sa nayon. Nilusob ng nápakaraming tipaklóng ang bukirin. Maraming-marami ang mga tipaklóng. Sinisirà ng mga tipaklóng ang mga taním na palay. Sinisirà ng mga tipaklóng ang mga gulay at punongkahoy. Waláng magawâ ang mga taganayon laban sa maraming tipaklóng.


Pero tinawag ni Pepito ang Dragóng Pulá. Inutusan nivá ang Dragóng Pulá na tumulong sa mga tao. Binugahán ng apóy ng Dragóng Pulá ang mga tipaklóng. Bawat bugá ng apóy ay maraming namámatáy na tipaklóng. Di nagtagál, naubos ang mga tipaklóng. Náligtas ang mga pananím dahil sa Dragóng Pulá. Ngayón, hindì na takót ang mga tao sa Dragóng Pulá. Pinayagan na nilá itóng tumirá kiná Pepito.


Isáng gabi, dumating namán sa nayon ang isáng pangkát ng mga bandido. May mga daláng baril ang mga bandido. Inutusan nilá ang mga taganayon na ilabás ang mga salapì, alahas at bigás. Waláng magawâ ang mga taganayon laban sa mga bandido.


Biglā, dumating ang Dragóng Pulá. Binugahán niyà ng apóy ang mga bandido. Nalulusaw ang baril pag tinamaan ng apóy ng Dragóng Pulá. Nagtakbuhan ang mga bandido sa takot. Naiwan nilá pati ang kaniláng mga kabayo.


Lalong naging bayani si Dragóng Pulá sa nayon. Isáng pistá ang idinaos sa karangalan ng Dragóng Pulá. Nagpasalamat ang mga taganayon kay Pepito dahil inalagaan niyá ang Dragóng Pulá. Nagpasalamat silá at iniligtás silá ng Dragóng Pulá sa mga tipaklóng at bandido.