3-10
Kambal na pusa sina Munding at Monang. Magkasama silang lagi sa bahay-bahayan. Magkatulong sa paghabol ng dagang kalaban. Magkasalo sa pagkain araw-araw. Minsan, nakapulot ng pulang laso ang kambal. “Bagay sa akin ito,” sabi ni Monang. “Bagay din sa akin,” sabi ni Munding. “Aba, pambabae lang ang laso,” ani Monang. “Pareho lang naman tayo,” ani Munding. “Halika, humarap tayo sa salamin.” “Tingnan mo,” sabi ni Munding. “Pareho tayong may mata. Pareho tayong may ilong. Pareho tayong may buntot.” Pero ayaw pumayag ni Monang. “Hindi naglalaso ang lalaki,” sabi niya. “Iba ang lalaki sa babae. Halika, itanong natin kay Inang.” “Si Monang ay babae,” sabi ni Inang Pusa. “Ikaw Munding ay lalaki.” “Halikayo at ipakikita ko sa inyo,” sabi ni Inang Pusa. “Ganyan din ang halaman,” sabi ni Inang Pusa. “May babae at may lalaki sa halaman. Namumunga ang mga babaeng papaya. Ang lalaking papaya ay hindi.” “Magkaiba rin ang batang lalaki at babae,” patuloy ni Inang Pusa. “Halikayo sa banyo para makita ninyo ang ating mga batang tagapag-alaga.” “Si Nonoy ang lalaki,” sabi ni Inang Pusa. “Si Nini ang babae.” “Pareho kami ni Nonoy! ” sabi ni Munding. “Pareho kami ni Nini! ” sabi ni Monang. “Dahil si Monang ang babae,” sabi ni Inang Pusa, “para sa kanya ang laso.” “Dahil ikaw ang lalaki, Munding, sa iyo bagay ang ginagawa ko.”