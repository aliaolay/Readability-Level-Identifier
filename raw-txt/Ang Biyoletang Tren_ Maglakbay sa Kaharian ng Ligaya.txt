3-10
Sa sulok ng iyong isip Sa istasyong biyoleta, May isang treng biyoleta Na may konduktor na lila Na mahilig sa biyoleta Saka duhat at orkidya. Pag-andar ng treng biyoleta, May usok na purong lila; Tatakbo sa riles-lila Na patungo sa ligaya. Tsug, tsug, tsug, tsug, biyoleta. Tsug, tsug, tsug, tsug, lila. Kung may hirap, may ginhawa. Kung may dilim, may umaga. Ang sakay na kambing, baka, Elepante at portera, Sabay-sabay tumatayo, Sabay-sabay kumakanta: “Kung may hirap, may ginhawa. Tsug, tsug, tsug, tsug, biyoleta.” Araw-gabing tumatakbo, Araw-gabing kumakanta: “Kung may dilim, may umaga. Tsug, tsug, tsug, tsug, lila, lila.” Araw-gabing tumatakbo, Araw-gabing kumakanta: “Kung may dilim, may umaga. Tsug, tsug, tsug, tsug, lila, lila.” Nagigising ang may antok. Sabay-sabay tumatayo, Sabay-sabay kumakanta: “Kung may hirap, may ginhawa. Tsug, tsug, tsug, tsug, biyoleta. Kung may dilim, may umaga. Tsug, tsug, tsug, tsug, lila, lila.”